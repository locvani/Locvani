<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ლოცვა ოთხშაბათისა</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႪႭႺႥႠ ႡႭႰႭႲႧႠ ႢႳႪႨႱ-ႱႨႲႷႥႠႧႠႧჃႱ, ႱႠႥႤႣႰႤႡႤႪႨ ႷႭႥႪႠႣႼႫႨႣႨႱႠ ႫႨႫႠႰႧ, ႭႧႾႸႠႡႠႧႱႠ ႣႨႪႠႱ⠕</div>
<div class="pad-lc">
<p><big class="rd">Ⴗ</big>ⴍⴅⴊⴀⴃⴜⴋⴈⴃⴀⴍ ⴃⴄⴃⴓⴔⴀⴊⴍ Ⴖⴋⴐⴇⴈⴑⴋⴘⴍⴁⴄⴊⴍ, ⴂⴀⴌⴠⴑⴃⴄⴅⴌⴄⴌ ⴁⴍⴐⴍⴒⴌⴈ ⴃⴀ ⴀⴐⴀⴜⴋⴈⴃⴀⴌⴈ ⴂⴓⴊⴈⴑ-ⴑⴈⴒⴗⴅⴀⴌⴈ ⴓⴁⴀⴃⴐⴓⴉⴈⴑⴀ ⴃⴀ ⴑⴀⴀⴐⴄⴁⴓⴊⴈⴑⴀ ⴂⴓⴊⴈⴑⴀ ⴙⴄⴋⴈⴑⴀⴂⴀⴌ, ⴃⴀ ⴘⴄⴋⴈⴜⴗⴀⴊⴄ ⴋⴄ ⴚⴍⴃⴅⴈⴊⴈ, ⴐⴀⴋⴄⴇⴓ ⴓⴛⴊⴓⴐ ⴃⴀ ⴓⴑⴓⴑⴓⴐ ⴅⴀⴐ ⴋⴄ, ⴃⴀ ⴋⴈⴞⴑⴄⴌ ⴋⴄ ⴁⴍⴐⴍⴒⴇⴀ ⴂⴓⴊⴈⴑⴇⴕⴋⴀⴇⴀⴂⴀⴌ, ⴃⴀ ⴋⴍⴂⴍⴌⴄⴁⴀⴇⴀⴂⴀⴌ, ⴓⴜⴗⴈ, ⴅⴈⴇⴀⴐⴋⴄⴃ ⴀⴐⴀⴜⴋⴈⴃⴀ ⴅⴀⴐ ⴋⴄ, ⴃⴀ ⴁⴈⴊⴜ ⴃⴀ ⴋⴜⴈⴉⴅⴊⴄⴅⴀⴌ ⴃⴀ ⴓⴖⴈⴐⴑ, ⴐⴀⴋⴄⴇⴓ ⴆⴄⴑⴇⴀ ⴇⴀⴅⴈⴑⴀ ⴙⴄⴋⴈⴑⴀ ⴀⴖⴄⴋⴀⴒⴌⴄⴑ ⴓⴑⴟⴓⴊⴍⴄⴁⴀⴌⴈ ⴙⴄⴋⴌⴈ, ⴐⴀⴋⴄⴇⴓ ⴂⴀⴌⴋⴐⴀⴅⴊⴃⴄⴑ ⴓⴔⴐⴍⴈⴑ ⴐⴈⴚⴞⴅⴈⴑⴀ ⴕⴅⴈⴘⴈⴑⴀ, ⴘⴄⴗⴐⴍⴊⴃⴄⴑ ⴃⴀ ⴃⴀⴊⴁⴄⴑ ⴌⴀⴂⴅⴄⴋⴌⴈ ⴑⴓⴊⴈⴑⴀ ⴙⴄⴋⴈⴑⴀⴌⴈ ⴑⴈⴋⴐⴀⴅⴊⴈⴑⴀⴂⴀⴌ ⴁⴍⴐⴍⴒⴇⴀ ⴙⴄⴋⴇⴀⴑⴀ, ⴀⴐⴀⴋⴄⴃ ⴋⴍⴅⴈⴅⴊⴒⴈ ⴘⴄⴌⴃⴀ ⴋⴍⴌⴀⴌⴓⴊⴈ ⴃⴀ ⴘⴄⴂⴈⴅⴐⴃⴄⴁⴈ ⴘⴄⴌ ⴀⴖⴋⴑⴀⴐⴄⴁⴄⴊⴈ ⴗⴍⴅⴄⴊⴇⴀ ⴛⴅⴈⴐⴇⴀ ⴚⴍⴃⴅⴀⴇⴀ ⴙⴄⴋⴇⴀ: ⴘⴄⴌ, ⴃⴄⴃⴀⴍ Ⴖⴋⴐⴇⴈⴑⴀ ⴙⴅⴄⴌⴈⴑⴀⴍ, ⴋⴀⴐⴀⴃⴈⴑ ⴂⴀⴌⴂⴀⴐⴈⴑⴞⴄ ⴀⴐⴀⴜⴋⴈⴌⴃⴄⴁⴀⴇⴀ ⴙⴄⴋⴇⴀ ⴋⴈⴄⴐ ⴘⴄⴋⴜⴈⴉⴅⴊⴄⴁⴓⴊⴋⴀⴌ. ⴘⴄⴋⴈⴜⴗⴀⴊⴄ ⴋⴄ, ⴗⴍⴅⴄⴊⴇⴀ ⴋⴜⴗⴀⴊⴍⴁⴄⴊⴍ ⴃⴀ ⴉⴀⴚⴇⴋⴍⴗⴅⴀⴐⴄⴍ, ⴃⴀ ⴘⴄⴋⴈⴌⴃⴅⴄⴌ ⴋⴄ ⴃⴀ ⴌⴓ ⴋⴍⴋⴈⴛⴀⴂⴄⴁ ⴋⴄ, ⴃⴄⴃⴓⴔⴀⴊⴍ, ⴌⴓⴚⴀ ⴂⴀⴐⴄⴋⴈⴈⴕⴚⴄⴅ ⴎⴈⴐⴑⴀ ⴘⴄⴌⴑⴀ ⴙⴄⴋⴂⴀⴌ ⴃⴀ ⴋⴈⴅⴈⴕⴚⴄ ⴋⴄⴚⴀ ⴘⴄⴌⴂⴀⴌ ⴅⴀⴈⴋⴄ, ⴅⴀⴈⴋⴄ ⴃⴀⴁⴌⴄⴊⴄⴁⴓⴊⴈ, ⴌⴓ, ⴃⴄⴃⴓⴔⴀⴊⴍ, ⴌⴓ ⴀⴞⴀⴐⴄⴁ ⴀⴋⴈⴇ, ⴅⴀⴈⴋⴄ, ⴅⴀⴈⴋⴄ ⴋⴒⴄⴐⴇⴀ ⴙⴄⴋⴇⴀ! ⴀⴖⴀⴃⴂⴈⴌⴄ ⴂⴓⴊⴈⴑ ⴑⴈⴒⴗⴅⴀ ⴙⴄⴋⴈ ⴑⴈⴌⴀⴌⴓⴊⴀⴃ, ⴃⴀ ⴤⴄⴊⴎⴗⴐⴍⴁⴈⴊⴋⴗⴀⴅ ⴂⴆⴈⴑⴀ ⴋⴈⴋⴀⴐⴇ ⴑⴀⴚⴞⴍⴅⴐⴄⴁⴄⴊⴈⴑⴀ, ⴐⴍⴋⴊⴈⴑⴀ ⴋⴎⴍⴅⴌⴄⴊⴋⴀⴌ ⴃⴀ ⴋⴍⴂⴆⴀⴓⴐⴋⴀⴌ ⴋⴍⴂⴈⴂⴍ ⴘⴄⴌⴚⴀ ⴋⴍⴂⴆⴀⴓⴐⴀⴃ ⴃⴀ ⴘⴄⴌⴈⴇⴀ ⴜⴈⴌⴀⴋⴛⴖⴅⴐⴄⴁⴈⴇⴀ ⴅⴠⴑⴚⴞⴍⴌⴃⴄ. ⴠⴄ, ⴃⴄⴃⴀⴓⴔⴀⴊⴍ ⴜⴋⴈⴃⴀⴍ, ⴃⴄⴃⴀⴍ ⴉⴀⴚⴇ-ⴋⴍⴗⴅⴀⴐⴈⴑⴀ Ⴖⴋⴐⴇⴈⴑⴀⴍ, ⴘⴄⴋⴓⴑⴐⴄ ⴂⴓⴊⴈ ⴙⴄⴋⴈ ⴃⴀ ⴃⴀⴀⴋⴃⴀⴁⴊⴄ ⴈⴂⴈ ⴃⴀ ⴀⴖⴀⴅⴑⴄⴌ ⴇⴅⴀⴊⴌⴈ ⴙⴄⴋⴌⴈ ⴚⴐⴄⴋⴊⴇⴀ ⴋⴈⴄⴐ ⴑⴓⴊⴈⴄⴐⴇⴀ ⴃⴀ ⴂⴀⴌⴀⴌⴀⴇⴊⴄ ⴈⴂⴈ ⴋⴄⴍⴞⴄⴁⴈⴇⴀ ⴘⴄⴌⴈⴇⴀ ⴌⴀⴇⴊⴈⴇⴀ, ⴐⴀⴇⴀ ⴀⴐⴀ ⴃⴀⴅⴈⴛⴈⴌⴍ ⴋⴄ ⴑⴈⴉⴅⴃⴈⴃ! ⴋⴀⴑⴞⴓⴐⴍ ⴋⴄ ⴓⴑⴓⴎⴈⴇⴀ ⴜⴗⴀⴊⴍⴁⴀⴇⴀ ⴘⴄⴌⴇⴀⴇⴀ ⴃⴀ ⴂⴀⴌⴅⴠⴑⴜⴋⴈⴃⴌⴄ, ⴂⴀⴌⴋⴁⴀⴌⴄ ⴋⴄ ⴋⴀⴃⴊⴈⴇⴀ ⴘⴄⴌⴈⴇⴀ ⴚⴐⴄⴋⴊⴇⴀ ⴋⴈⴄⴐ ⴙⴄⴋⴇⴀ, ⴃⴀ ⴓⴔⴐⴍⴑ ⴇⴍⴅⴊⴈⴑⴀ ⴂⴀⴌⴅⴠⴑⴎⴄⴒⴀⴉⴌⴄ. ⴠⴄ, ⴃⴄⴃⴀⴍ, Ⴓⴔⴊⴈⴑⴀ ⴙⴅⴄⴌⴈⴑⴀ Ⴈⴄⴑⴍ Ⴕⴐⴈⴑⴒⴄⴑⴍ, ⴘⴄⴈⴜⴈⴐⴄ ⴋⴍⴜⴊⴄ ⴄⴑⴄ ⴀⴖⴑⴀⴐⴄⴁⴀⴢ ⴃⴀ ⴅⴄⴃⴐⴄⴁⴀⴢ ⴙⴄⴋⴈ ⴃⴀ ⴘⴄⴄⴜⴈⴄ ⴓⴛⴊⴓⴐⴄⴁⴀⴑⴀ ⴙⴄⴋⴑⴀ, ⴃⴀ ⴃⴀⴈⴚⴄⴅ ⴌⴄⴘⴒⴈ ⴚⴞⴍⴅⴐⴄⴁⴈⴑⴀ ⴙⴄⴋⴈⴑⴀ ⴑⴈⴌⴀⴌⴓⴊⴈⴇ ⴓⴚⴃⴍⴋⴄⴊⴀⴃ, ⴃⴀ ⴏⴀⴋⴑⴀ ⴑⴞⴄⴓⴊⴇⴀⴂⴀⴌ ⴋⴃⴀⴁⴊⴈⴑⴀ ⴑⴓⴊⴈⴑⴀ ⴙⴄⴋⴈⴑⴀ ⴂⴀⴌⴑⴅⴊⴈⴑⴀⴑⴀ, ⴐⴀⴏⴀⴋⴑ ⴋⴄⴂⴓⴊⴄⴁⴍⴃⴄⴑ ⴑⴈⴒⴗⴅⴀⴃ ⴋⴒⴄⴐⴇⴀ ⴙⴄⴋⴇⴀ ⴁⴝⴄⴇⴀ ⴘⴈⴌⴀ, ⴅⴀⴈⴋⴄ, ⴅⴀⴈⴋⴄ, ⴋⴀⴘⴈⴌ ⴂⴀⴋⴍⴋⴈⴙⴌⴃⴈ, ⴃⴄⴃⴓⴔⴀⴊⴍ, ⴋⴍⴜⴗⴀⴊⴈⴇⴀ ⴇⴅⴀⴊⴈⴇⴀ ⴘⴄⴌⴈⴇⴀ ⴃⴀ ⴂⴀⴌⴋⴀⴇⴀⴅⴈⴑⴓⴔⴊⴄ ⴋⴄ ⴋⴜⴀⴐⴄⴇⴀ ⴋⴀⴇⴂⴀⴌ ⴑⴈⴒⴗⴅⴈⴑ ⴋⴈⴋⴞⴃⴄⴊⴇⴀ, ⴃⴀ ⴑⴀⴊⴋⴍⴁⴈⴄⴐⴇⴀ ⴋⴄⴞⴀⴐⴉⴄⴇⴀ ⴋⴇⴀⴅⴐⴈⴑⴀ ⴋⴈⴑ ⴀⴋⴈⴑ ⴑⴀⴜⴓⴇⴍⴈⴑⴀⴇⴀ, ⴃⴀ ⴋⴄⴕⴋⴄⴌ ⴋⴄ ⴅⴀⴕⴈⴊ ⴃⴀ ⴓⴙⴈⴌⴍ ⴠⴗⴅⴄⴌ ⴗⴍⴅⴄⴊⴌⴈⴅⴄ ⴚⴍⴃⴅⴀⴇⴀ ⴙⴄⴋⴇⴀ ⴤⴄⴊⴈⴇ ⴜⴄⴐⴈⴊⴌⴈ! ⴋⴀⴘⴈⴌ ⴜⴀⴐⴋⴀⴃⴂⴈⴌⴄ ⴋⴄ ⴓⴐⴚⴞⴅⴄⴌⴄⴊⴈ ⴃⴀ ⴚⴞⴍⴅⴌⴄⴁⴓⴊⴈ, ⴑⴀⴗⴃⴀⴐⴇⴀ ⴛⴈⴑⴀ ⴃⴀ Ⴖⴋⴐⴇⴈⴑⴀ ⴘⴄⴌⴈⴑⴀⴇⴀ, ⴃⴈⴃⴄⴁⴀⴃ ⴘⴄⴌⴃⴀ ⴃⴀ ⴋⴞⴍⴊⴍⴃ-ⴘⴍⴁⴈⴊⴈⴑⴀ ⴛⴈⴑⴀ ⴘⴄⴌⴈⴑⴀ ⴃⴀ ⴃⴀⴓⴑⴀⴁⴀⴋⴍⴑⴀ ⴋⴀⴋⴈⴑⴀ ⴋⴈⴑⴈⴑⴀ ⴃⴀ ⴗⴍⴅⴊⴀⴃⴜⴋⴈⴃⴈⴑⴀ ⴃⴀ ⴑⴓⴊⴈⴑⴀ ⴋⴈⴑⴈⴑⴀ ⴚⴞⴍⴅⴄⴊⴑⴋⴗⴍⴔⴄⴊⴈⴑⴀ ⴄⴐⴇⴈⴑⴀ ⴃⴀ ⴃⴀⴑⴀⴁⴀⴋ ⴌⴀⴇⴄⴊⴇⴀⴑⴀ, ⴃⴀ ⴇⴀⴌⴀⴀⴐⴑⴈⴑⴀ ⴑⴀⴋⴄⴁⴈⴑⴀ, ⴀⴜⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="chrdl_rd">⠪ႸႤႼႤႥႬႨႧႠ ႶႫႰႧႨႱႠႧႠ ႣႠ ႨႭႤႪ ႫႧႠႥႠႰႠႬႢႤႪႭႱႨႱႠႧႠ, ႪႭႺႥႠ ႻႨႪႠႣ ႣႠႼႭႪႨႱႠ, ႭႧႾႸႠႡႠႧႱႠ⠕</div>
<p><big class="rd">Ⴀ</big>ⴖⴑⴅⴊⴀⴑⴀ ⴀⴋⴀⴑ ⴙⴄⴋⴑⴀ ⴚⴞⴄⴃⴀⴐⴑⴀ ⴆⴄⴃⴀ ⴑⴀⴐⴄⴚⴄⴊⴈⴑⴀ ⴙⴄⴋⴈⴑⴀⴑⴀ, Ⴈⴄⴑⴍ Ⴕⴐⴈⴑⴒⴄ Ⴖⴋⴄⴐⴇⴍ ⴙⴄⴋⴍ, ⴋⴍⴋⴄⴚ ⴋⴄ ⴛⴈⴊⴈ ⴒⴉⴁⴈⴊⴈ ⴂⴀⴌⴑⴅⴄⴌⴄⴁⴈⴑⴀⴇⴣⴑ ⴞⴍⴐⴚⴇⴀ ⴙⴄⴋⴇⴀⴑⴀ, ⴐⴀⴇⴀ ⴋⴛⴈⴌⴀⴐⴄⴚⴀ ⴘⴄⴌⴅⴄ ⴂⴀⴕⴄⴁⴃⴄ, ⴐⴀⴋⴄⴇⴓ ⴘⴄⴌⴃⴀ ⴋⴍⴋⴀⴐⴇ ⴀⴐⴑ ⴂⴓⴊⴈ, ⴂⴍⴌⴄⴁⴀ ⴃⴀ ⴂⴓⴊⴈⴑ ⴑⴈⴒⴗⴅⴀⴌⴈ ⴙⴄⴋⴌⴈ! ⴜⴋⴈⴃⴀ ⴠⴗⴀⴅ ⴑⴀⴜⴍⴊⴈ ⴙⴄⴋⴈ, ⴋⴍⴀⴅⴊⴈⴌⴄ ⴀⴌⴂⴄⴊⴍⴑⴈ ⴘⴄⴌⴈ, ⴋⴚⴅⴄⴊⴀⴃ ⴀⴖⴃⴂⴍⴋⴈⴑⴀ ⴙⴄⴋⴈⴑⴀ, ⴐⴀⴇⴀ ⴃⴀⴅⴈⴋⴀⴐⴞⴌⴄ ⴞⴍⴐⴚⴌⴈ ⴙⴄⴋⴌⴈ ⴘⴄⴓⴂⴈⴌⴄⴁⴄⴊⴀⴃ. Ⴓⴔⴀⴊⴍ Ⴖⴋⴄⴐⴇⴍ ⴙⴄⴋⴍ, ⴂⴀⴌⴋⴀⴘⴍⴐⴄ ⴙⴄⴋⴂⴀⴌ ⴄⴘⴋⴀⴉⴈ ⴖⴀⴋⴈⴇ ⴂⴀⴌⴋⴀⴉⴐⴇⴍⴁⴄⴊⴈ, ⴋⴀⴘⴔⴍⴇⴄⴁⴄⴊⴈ ⴃⴀ ⴋⴀⴆⴐⴆⴈⴌⴄⴁⴄⴊⴈ, ⴃⴀ ⴌⴓ ⴋⴍⴓⴘⴅⴄⴁ ⴙⴄⴋ ⴆⴄⴃⴀ ⴑⴀⴒⴀⴌⴀⴑⴀ ⴁⴍⴐⴍⴒⴑⴀ ⴃⴀ ⴋⴀⴐⴀⴃⴈⴑ ⴋⴍⴛⴓⴊⴄⴑⴀ ⴑⴈⴜⴋⴈⴃⴈⴑⴀ ⴘⴄⴌⴈⴑⴀⴑⴀ, ⴋⴍⴗⴅⴀⴐⴄⴑⴀ ⴑⴓⴊⴑⴀ ⴀⴋⴀⴍⴄⴁⴈⴑⴀⴑⴀ, ⴃⴀ ⴐⴀⴇⴀ ⴏⴀⴋⴑⴀ ⴂⴀⴌⴖⴅⴈⴛⴄⴁⴈⴑⴀ ⴙⴄⴋⴈⴑⴀⴑⴀ ⴂⴀⴌⴅⴈⴋⴀⴐⴒⴌⴄ ⴤⴄⴊⴌⴈ ⴙⴄⴋⴌⴈ ⴑⴀⴞⴄⴃ ⴟⴅⴀⴐⴈⴑⴀ ⴘⴄⴌⴈⴑⴀ Ⴓⴔⴀⴊⴍ, ⴃⴀ ⴘⴄⴌ ⴟⴅⴀⴐⴚⴋⴓⴊⴑⴀ ⴀⴖⴂⴈⴀⴐⴌⴄ ⴁⴐⴀⴊⴌⴈ ⴙⴄⴋⴌⴈ ⴃⴀ ⴋⴄ ⴂⴀⴌⴛⴊⴈⴄⴐⴄⴁⴓⴊⴈ ⴄⴑⴐⴄⴇ ⴂⴈⴖⴀⴖⴀⴃⴄⴁⴃⴄ: Ⴓⴔⴀⴊⴍ, ⴃⴀⴈⴚⴄⴅ ⴋⴄⴔⴄⴈ ⴃⴀ ⴕⴀⴊⴀⴕⴈ ⴙⴄⴋⴈ, ⴋⴄⴔⴄ, ⴐⴍⴋⴄⴊ ⴀⴐⴑ ⴑⴓⴊⴈ ⴙⴄⴋⴈ ⴃⴀ ⴕⴀⴊⴀⴕⴈ ⴂⴅⴀⴋⴈ ⴙⴄⴋⴈ, ⴐⴍⴋⴄⴊ ⴀⴖⴀⴘⴄⴌⴄ ⴋⴈⴜⴈⴑⴀⴂⴀⴌ ⴒⴀⴛⴐⴀⴃ ⴑⴀⴋⴉⴅⴈⴃⴐⴄⴄⴊⴀⴃ ⴑⴈⴜⴋⴈⴃⴈⴑⴀ ⴘⴄⴌⴈⴑⴀ Ⴕⴐⴈⴑⴒⴄ ⴋⴄⴓⴔⴡⴍ ⴙⴄⴋⴍ ⴃⴀ Ⴖⴋⴄⴐⴇⴍ ⴙⴄⴋⴍ, ⴃⴀⴅⴠⴑⴜⴅⴄⴁⴈ ⴛⴀⴊⴈⴇⴀ ⴘⴄⴌⴈⴇⴀ ⴃⴀ ⴃⴀⴅⴈⴁⴄⴝⴃⴀⴅ ⴗⴍⴅⴄⴊⴑⴀ ⴀⴑⴍⴑⴀ ⴙⴄⴋⴑⴀ ⴟⴅⴀⴐⴈⴇⴀ ⴘⴄⴌⴈⴇⴀ, ⴃⴀ ⴃⴀⴅⴈⴛⴈⴌⴄⴁ ⴋⴈⴌⴃⴍⴁⴈⴇⴀ ⴑⴀⴔⴀⴐⴅⴄⴊⴈⴑⴀ ⴘⴄⴌⴈⴑⴀⴇⴀ. ⴋⴀⴋⴀⴍ ⴃⴀⴋⴈⴚⴄⴅ, ⴛⴄⴍ ⴃⴀⴋⴈⴔⴀⴐⴄ, ⴃⴀ ⴑⴓⴊⴍ ⴜⴋⴈⴃⴀⴍ ⴘⴄⴋⴈⴜⴗⴀⴊⴄ ⴋⴄ! ⴋⴐⴀⴅⴀⴊⴋⴍⴜⴗⴀⴊⴄⴍ Ⴖⴋⴄⴐⴇⴍ ⴓⴞⴐⴜⴌⴄⴊⴍ, ⴓⴁⴈⴜⴍⴍ, ⴘⴄⴓⴂⴈⴌⴄⴁⴄⴊⴍ, ⴋⴞⴍⴊⴍⴍ ⴓⴚⴅⴀⴊⴄⴁⴄⴊⴍ, ⴂⴀⴌⴋⴜⴋⴈⴃⴄ ⴋⴄ ⴓⴖⴈⴐⴑⴈ ⴋⴍⴌⴀⴢ ⴘⴄⴌⴈ ⴗⴍⴅⴊⴈⴑⴀⴂⴀⴌ ⴘⴄⴂⴈⴌⴄⴁⴈⴑⴀ ⴞⴍⴐⴚⴇⴀ ⴃⴀ ⴑⴓⴊⴈⴑⴀ, ⴃⴀ ⴓⴁⴐⴀⴊⴍⴃ ⴂⴀⴋⴍⴋⴀⴙⴈⴌⴄ ⴋⴀⴃⴊⴈⴇⴀ Ⴕⴐⴈⴑⴒⴄ ⴘⴄⴌⴈⴑⴀⴇⴀ ⴃⴀ ⴜⴋⴈⴌⴃⴀ ⴋⴗⴀⴅ ⴋⴄ ⴃⴀⴌⴄⴐⴂⴅⴈⴇⴀ ⴑⴓⴊⴈⴑⴀ ⴘⴄⴌⴈⴑⴀ ⴜⴋⴈⴃⴈⴑⴀⴇⴀ, ⴐⴀⴇⴀ ⴂⴀⴌⴔⴐⴇⴞⴍⴁⴈⴊⴈ ⴀⴐⴋⴓⴐⴈⴑⴀ ⴁⴍⴐⴍⴒⴇⴀ ⴍⴚⴌⴄⴁⴀⴇⴀⴂⴀⴌ ⴋⴒⴄⴐⴈⴑⴀⴇⴀ ⴃⴀ ⴗⴍⴅⴊⴈⴑⴀⴂⴀⴌ ⴂⴀⴌⴑⴀⴚⴃⴄⴊⴈⴑⴀ ⴖⴈⴐⴑ ⴅⴈⴕⴋⴌⴄ ⴜⴋⴈⴃⴈⴇⴀ ⴂⴍⴌⴄⴁⴈⴇⴀ ⴋⴍⴑⴊⴅⴀⴃ ⴃⴀ ⴋⴍⴖⴄⴁⴀⴃ ⴑⴀⴘⴈⴌⴄⴊⴇⴀ ⴑⴀⴈⴃⴓⴋⴊⴍⴇⴀ ⴘⴄⴌⴇⴀ, ⴐⴀⴋⴄⴇⴓ ⴘⴄⴌ ⴞⴀⴐ, ⴐⴍⴋⴄⴊⴈ ⴀⴉⴓⴐⴇⴞⴄⴅ ⴃⴀ ⴂⴀⴌⴠⴑⴜⴋⴄⴃ ⴗⴍⴅⴄⴊⴇⴀⴅⴄ, Ⴕⴐⴈⴑⴒⴄ Ⴖⴋⴄⴐⴇⴍ ⴙⴅⴄⴌⴍ, ⴃⴀ ⴘⴄⴌⴃⴀ ⴃⴈⴃⴄⴁⴀⴑⴀ ⴘⴄⴅⴠⴑⴜⴈⴐⴀⴅⴇ ⴋⴀⴋⴈⴑⴀ ⴃⴀ ⴛⴈⴑⴀ ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

