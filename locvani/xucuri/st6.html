<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ლოცვანი დილის 6 საათზე</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႪႭႺႥႠႬႨ ႣႨႪႨႱ Ⴅ ႱႠႠႧႦႤ⠕</div>
<div class="pad-lc"><big class="rd">Ⴑ</big>ⴀⴞⴄⴊⴈⴇⴀ ⴋⴀⴋⴈⴑⴀⴇⴀ ⴃⴀ ⴛⴈⴑⴀⴇⴀ ⴃⴀ ⴑⴓⴊⴈⴑⴀ ⴜⴋⴈⴃⴈⴑⴀⴇⴀ, ⴀⴋⴈⴌ.
<br /><br /><big class="rd">Ⴃ</big>ⴈⴃⴄⴁⴀ ⴘⴄⴌⴃⴀ, Ⴖⴋⴄⴐⴇⴍ ⴙⴅⴄⴌⴍ, ⴃⴈⴃⴄⴁⴀ ⴘⴄⴌⴃⴀ.
<br /><br /><big class="rd">Ⴋ</big>ⴄⴓⴔⴡⴍ ⴆⴄⴚⴀⴇⴀⴍ, ⴌⴓⴂⴄⴘⴈⴌⴈⴑⴋⴚⴄⴋⴄⴊⴍ, ⴑⴓⴊⴍ ⴝⴄⴘⴋⴀⴐⴈⴒⴄⴁⴈⴑⴀⴍ, ⴐⴍⴋⴄⴊⴈ ⴗⴍⴅⴄⴊⴂⴀⴌ ⴞⴀⴐ ⴃⴀ ⴗⴍⴅⴄⴊⴑⴀⴅⴄ ⴀⴖⴀⴅⴑⴄⴁ ⴋⴀⴃⴊⴈⴇⴀ ⴘⴄⴌⴈⴇⴀ, ⴑⴀⴓⴌⴟⴄⴍ ⴉⴄⴇⴈⴊⴇⴀⴍ, ⴋⴍⴋⴌⴈⴝⴄⴁⴄⴊⴍ ⴚⴞⴍⴅⴐⴄⴁⴈⴑⴀⴍ, ⴋⴍⴅⴄⴃ ⴃⴀ ⴃⴀⴄⴋⴉⴅⴈⴃⴐⴄ ⴙⴅⴄⴌⴑ ⴘⴍⴐⴈⴑ ⴃⴀ ⴜⴋⴈⴃⴀ ⴋⴗⴅⴄⴌ ⴙⴅⴄⴌ ⴗⴍⴅⴊⴈⴑⴀⴂⴀⴌ ⴁⴈⴜⴈⴑⴀ ⴃⴀ ⴀⴚⴞⴍⴅⴌⴄⴌ, ⴑⴀⴞⴈⴄⴐⴍ, ⴑⴓⴊⴌⴈ ⴙⴅⴄⴌⴌⴈ.<a href="#sh">*</a>
<br /><br /><big class="rd">Ⴜ</big>ⴋⴈⴃⴀⴍ Ⴖⴋⴄⴐⴇⴍ, ⴜⴋⴈⴃⴀⴍ ⴛⴊⴈⴄⴐⴍ, ⴜⴋⴈⴃⴀⴍ ⴓⴉⴅⴃⴀⴅⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<br /><br /><big class="rd">Ⴗ</big>ⴍⴅⴊⴀⴃⴜⴋⴈⴃⴀⴍ ⴑⴀⴋⴄⴁⴀⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ, Ⴓⴔⴀⴊⴍ, ⴂⴅⴈⴞⴑⴄⴌ ⴃⴀ ⴂⴅⴈⴊⴞⴈⴌⴄ ⴚⴍⴃⴀⴅⴀⴇⴀ ⴙⴅⴄⴌⴇⴀⴂⴀⴌ, ⴋⴄⴓⴔⴡⴍ, ⴘⴄⴂⴅⴈⴌⴃⴄⴅ ⴓⴑⴟⴓⴊⴍⴄⴁⴀⴌⴈ ⴙⴅⴄⴌⴌⴈ, ⴜⴋⴈⴌⴃⴀⴍ, ⴋⴍⴈⴞⴈⴊⴄ ⴃⴀ ⴂⴀⴌⴠⴉⴓⴐⴌⴄⴌ ⴓⴛⴊⴓⴐⴄⴁⴀⴌⴈ ⴙⴅⴄⴌⴌⴈ ⴑⴀⴞⴄⴊⴈⴑⴀ ⴘⴄⴌⴈⴑⴀⴇⴣⴑ.
<br /><br />Ⴓⴔⴀⴊⴍ ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<br /><br /><big class="rd">Ⴋ</big>ⴀⴋⴀⴍ ⴙⴅⴄⴌⴍ, ⴐⴍⴋⴄⴊⴈ ⴞⴀⴐ ⴚⴀⴇⴀ ⴘⴈⴌⴀ, ⴜⴋⴈⴌⴃⴀ ⴈⴗⴀⴅⴌ ⴑⴀⴞⴄⴊⴈ ⴘⴄⴌⴈ, ⴋⴍⴅⴄⴃⴈⴌ ⴑⴓⴔⴄⴅⴀ ⴘⴄⴌⴈ, ⴈⴗⴀⴅⴌ ⴌⴄⴁⴀ ⴘⴄⴌⴈ, ⴅⴈⴇⴀⴐⴚⴀ ⴚⴀⴇⴀ ⴘⴈⴌⴀ, ⴄⴂⴐⴄⴚⴀ ⴕⴅⴄⴗⴀⴌⴀⴑⴀ ⴆⴄⴃⴀ, ⴎⴓⴐⴈ ⴙⴅⴄⴌⴈ ⴀⴐⴑⴍⴁⴈⴑⴀ ⴋⴍⴋⴄⴚ ⴙⴅⴄⴌ ⴃⴖⴄⴑ, ⴃⴀ ⴋⴍⴋⴈⴒⴄⴅⴄⴌ ⴙⴅⴄⴌ ⴇⴀⴌⴀⴌⴀⴃⴄⴁⴌⴈ ⴙⴅⴄⴌⴌⴈ, ⴅⴈⴇⴀⴐⴚⴀ ⴙⴅⴄⴌ ⴋⴈⴅⴓⴒⴄⴅⴄⴁⴇ ⴇⴀⴌⴀⴋⴃⴄⴁⴇⴀ ⴋⴀⴇ ⴙⴅⴄⴌⴇⴀ ⴃⴀ ⴌⴓ ⴘⴄⴋⴈⴗⴅⴀⴌⴄⴁ ⴙⴅⴄⴌ ⴂⴀⴌⴑⴀⴚⴃⴄⴊⴑⴀ, ⴀⴐⴀⴋⴄⴃ ⴋⴈⴞⴑⴄⴌ ⴙⴅⴄⴌ ⴁⴍⴐⴍⴒⴈⴑⴀⴂⴀⴌ. ⴀⴋⴈⴌ.
<div class="rdc">⠪<big class="rd">Ⴔ</big>ⴑⴀⴊⴋⴓⴌⴈ ⴉⴁ⠕</div>
<table align="center" width="100%" border="0" cellpadding="0" cellspacing="0" class="fsal">
<tr><td>ⴀ.</td><td><big class="rd">Ⴓ</big>ⴔⴀⴊⴋⴀⴌ ⴋⴋⴜⴗⴑⴍⴑ ⴋⴄ ⴃⴀ ⴋⴄ ⴀⴐⴀⴢ ⴋⴀⴉⴊⴃⴄⴑ.</td></tr>
<tr><td>ⴁ.</td><td><big class="rd">Ⴀ</big>ⴃⴂⴈⴊⴑⴀ ⴋⴜⴅⴀⴌⴅⴈⴊⴑⴀ ⴋⴓⴌ ⴃⴀⴋⴀⴋⴉⴅⴈⴃⴐⴀ ⴋⴄ; ⴜⴗⴀⴊⴇⴀ ⴆⴄⴃⴀ ⴂⴀⴌⴑⴀⴑⴓⴄⴌⴄⴁⴄⴊⴇⴀⴑⴀ ⴂⴀⴋⴍⴋⴆⴀⴐⴃⴀ ⴋⴄ.</td></tr>
<tr><td>ⴂ.</td><td><big class="rd">Ⴋ</big>ⴍⴀⴕⴚⴈⴀ ⴑⴓⴊⴈ ⴙⴄⴋⴈ ⴃⴀ ⴋⴈⴛⴖⴍⴃⴀ ⴋⴄ ⴂⴆⴀⴇⴀ ⴑⴈⴋⴀⴐⴇⴊⴈⴑⴀⴇⴀ ⴑⴀⴞⴄⴊⴈⴑⴀ ⴋⴈⴑⴈⴑⴀⴇⴣⴑ.</td></tr>
<tr><td>ⴃ.</td><td><big class="rd">Ⴅ</big>ⴈⴃⴍⴃⴈⴖⴀⴇⴓ ⴘⴍⴐⴈⴑ ⴀⴙⴐⴃⴈⴊⴇⴀ ⴑⴈⴉⴓⴃⴈⴊⴈⴑⴀⴇⴀ, ⴀⴐⴀ ⴘⴄⴋⴄⴘⴈⴌⴍⴑ ⴋⴄ ⴁⴍⴐⴍⴒⴈⴑⴀⴂⴀⴌ, ⴐⴀⴋⴄⴇⴓ ⴘⴄⴌ ⴙⴄⴋ ⴇⴀⴌⴀ ⴞⴀⴐ; ⴉⴓⴄⴐⴇⴞⴋⴀⴌ ⴘⴄⴌⴋⴀⴌ ⴃⴀ ⴀⴐⴂⴀⴌⴋⴀⴌ ⴘⴄⴌⴋⴀⴌ, ⴀⴋⴀⴇ ⴌⴓⴂⴄⴘⴈⴌⴈⴑⴋⴚⴄⴑ ⴋⴄ.</td></tr>
<tr><td>ⴄ.</td><td><big class="rd">Ⴂ</big>ⴀⴌⴋⴆⴀⴃⴄ ⴜⴈⴌⴀⴘⴄ ⴙⴄⴋⴑⴀ ⴒⴀⴁⴊⴀⴢ ⴜⴈⴌⴀⴘⴄ ⴋⴀⴝⴈⴐⴅⴄⴁⴄⴊⴇⴀ ⴙⴄⴋⴇⴀ; ⴂⴀⴌⴀⴎⴍⴞⴄ ⴆⴄⴇⴈⴇⴀ ⴇⴀⴅⴈ ⴙⴄⴋⴈ ⴃⴀ ⴑⴀⴑⴓⴋⴄⴊⴋⴀⴌ ⴘⴄⴌⴋⴀⴌ ⴃⴀⴋⴀⴇⴐⴍ ⴋⴄ ⴅⴈⴇⴀⴐⴚⴀ ⴓⴐⴜⴗⴓⴊⴋⴀⴌ.</td></tr>
<tr><td>ⴅ.</td><td><big class="rd">Ⴜ</big>ⴗⴀⴊⴍⴁⴀⴢ ⴘⴄⴌⴈ, Ⴓⴔⴀⴊⴍ, ⴇⴀⴌⴀⴋⴀⴅⴀⴊ ⴋⴄⴗⴀⴅⴌ ⴋⴄ ⴗⴍⴅⴄⴊⴇⴀ ⴃⴖⴄⴇⴀ ⴚⴞⴍⴓⴐⴄⴁⴈⴑⴀ ⴙⴄⴋⴈⴑⴀⴇⴀ, ⴃⴀⴋⴉⴅⴈⴃⴐⴄⴁⴀⴃ ⴙⴄⴋⴃⴀ ⴑⴀⴞⴊⴑⴀ Ⴓⴔⴊⴈⴑⴀⴑⴀ, ⴂⴀⴌⴂⴐⴛⴍⴁⴀⴑⴀ ⴃⴖⴄⴇⴀⴑⴀ.</td></tr>
</table>
<br /><br />ⴃⴈⴃⴄⴁⴀ... ⴀⴜ ⴃⴀ...
<br />ⴀⴊⴈⴊⴓⴈⴀ, ⴀⴊⴈⴊⴓⴈⴀ, ⴀⴊⴈⴊⴓⴈⴀ ⴃⴈⴃⴄⴁⴀ ⴘⴄⴌⴃⴀ Ⴖⴋⴄⴐⴇⴍ.
<br />ⴀⴊⴈⴊⴓⴈⴀ, ⴀⴊⴈⴊⴓⴈⴀ, ⴀⴊⴈⴊⴓⴈⴀ ⴃⴈⴃⴄⴁⴀ ⴘⴄⴌⴃⴀ Ⴖⴋⴄⴐⴇⴍ.
<br />ⴀⴊⴈⴊⴓⴈⴀ, ⴀⴊⴈⴊⴓⴈⴀ, ⴀⴊⴈⴊⴓⴈⴀ ⴃⴈⴃⴄⴁⴀ ⴘⴄⴌⴃⴀ Ⴖⴋⴄⴐⴇⴍ ⴙⴅⴄⴌⴍ, ⴃⴈⴃⴄⴁⴀ ⴘⴄⴌⴃⴀ.
<br /><br /><big class="rd">Ⴀ</big>ⴚⴞⴍⴅⴌⴄ, Ⴖⴋⴄⴐⴇⴍ, ⴄⴐⴈ ⴘⴄⴌⴈ ⴃⴀ ⴀⴉⴓⴐⴇⴞⴄ ⴑⴀⴋⴉⴅⴈⴃⴐⴄⴁⴄⴊⴈ ⴘⴄⴌⴈ, ⴛⴊⴄⴅⴀⴢ ⴟⴅⴀⴐⴈⴇⴀ ⴁⴀⴐⴁⴀⴐⴍⴑⴇⴀ ⴆⴄⴃⴀ Ⴖⴋⴐⴇⴈⴅⴃⴀⴚⴓⴊⴑⴀ ⴄⴐⴑⴀ ⴘⴄⴌⴑⴀ ⴋⴍⴀⴌⴈⴝⴄ ⴃⴀ ⴄⴐⴈ ⴘⴄⴌⴈ ⴑⴀⴔⴀⴐⴅⴄⴊⴑⴀ ⴕⴅⴄⴘⴄ ⴋⴈⴑⴑⴀ ⴃⴀⴈⴚⴄⴅ, ⴐⴀⴇⴀ ⴅⴈⴒⴗⴍⴃⴄⴇ, Ⴓⴔⴀⴊⴍ, ⴃⴈⴃⴄⴁⴀ ⴘⴄⴌⴃⴀ.
ⴀⴋⴈⴌ.
<hr align="left" width="90%" id="gr" />
<a name="sh"></a><p class="gr">* ⴀⴖⴃⴂⴍⴋⴈⴃⴀⴌ ⴀⴋⴀⴖⴊⴄⴁⴀⴋⴃⴄ ⴀⴋ ⴊⴍⴚⴅⴈⴑ ⴌⴀⴚⴅⴊⴀⴃ ⴅⴉⴈⴇⴞⴓⴊⴍⴁⴇ ⴒⴐⴍⴎⴀⴐⴑ: "ⴕⴐⴈⴑⴒⴄ ⴀⴖⴑⴃⴂⴀ ⴋⴉⴅⴃⴐⴄⴇⴈⴇ, ⴑⴈⴉⴅⴃⴈⴊⴈⴇⴀ ⴑⴈⴉⴅⴃⴈⴊⴈⴑⴀ ⴃⴀⴋⴇⴐⴂⴓⴌⴅⴄⴊⴈ ⴃⴀ ⴑⴀⴔⴊⴀⴅⴄⴁⴈⴑ ⴘⴈⴌⴀⴇⴀ ⴚⴞⴍⴅⴐⴄⴁⴈⴑ ⴋⴈⴋⴌⴈⴝⴄⴁⴄⴊⴈ". &nbsp;&nbsp; <i>ⴂ &nbsp; ⴂⴆⴈⴑ</i>.
<br />ⴀⴋⴀⴖⴊⴄⴁⴈⴃⴀⴌ ⴑⴓⴊⴇⴋⴍⴔⴄⴌⴍⴁⴀⴋⴃⴄ ⴊⴍⴚⴅⴄⴁⴑ ⴅⴈⴜⴗⴄⴁⴇ "ⴜⴋⴈⴃⴀⴍ Ⴖⴋⴄⴐⴇⴍ"-ⴇⴈ</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

