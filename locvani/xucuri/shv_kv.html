<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ლოცვა კჳრიაკისა</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႪႭႺႥႠ ႡႭႰႭႲႧႠ ႢႳႪႨႱ-ႱႨႲႷႥႠႧႠჃႱ, ႩჃႰႨႠႩႤႱႠ, ႸႤႫႣႢႭႫႠႣ ႻႨႪႨႱႠႢႠႬ ႠႶႣႢႭႫႨႱႠ⠕</div>
<div class="pad-lc">
<p><big class="rd">Ⴓ</big>ⴔⴀⴊⴍ Ⴈⴄⴑⴍ Ⴕⴐⴈⴑⴒⴄ, Ⴖⴋⴄⴐⴇⴍ ⴙⴄⴋⴍ, ⴂⴀⴌⴋⴜⴋⴈⴌⴃⴄ ⴋⴄ ⴓⴙⴈⴌⴍⴇⴀ ⴙⴄⴋⴇⴀⴂⴀⴌ. Ⴓⴔⴀⴊⴍ, ⴘⴄⴌ ⴓⴜⴗⴌⴈ ⴚⴍⴃⴅⴀⴌⴈ ⴙⴄⴋⴌⴈ, ⴐⴀⴋⴄⴇⴓ ⴘⴄⴌ ⴅⴈⴇⴀⴐⴚⴀ ⴂⴌⴄⴁⴀⴅⴑ, ⴀⴖⴞⴍⴚⴄⴌ ⴈⴂⴈⴌⴈ. ⴘⴄⴂⴚⴍⴃⴄ Ⴓⴔⴀⴊⴍ, ⴘⴄⴋⴈⴌⴃⴅⴄⴌ ⴋⴄ ⴑⴀⴞⴄⴊⴈⴑⴀ ⴘⴄⴌⴈⴑⴀⴇⴣⴑ ⴜⴋⴈⴃⴈⴑⴀ. Ⴓⴔⴀⴊⴍ ⴋⴍⴋⴄⴚ ⴋⴄ ⴉⴄⴇⴈⴊⴈ ⴀⴌⴂⴄⴊⴍⴑⴈ, ⴋⴋⴀⴐⴇⴄⴁⴄⴊⴀⴃ ⴃⴀ ⴋⴍⴛⴖⴅⴐⴀⴃ ⴚⴞⴍⴅⴐⴄⴁⴈⴑⴀ ⴙⴄⴋⴈⴑⴀ, ⴐⴀⴋⴄⴇⴓ ⴋⴐⴀⴅⴀⴊ ⴀⴐⴈⴀⴌ ⴙⴄⴋⴃⴀ ⴋⴍⴋⴀⴐⴇⴌⴈ ⴑⴈⴁⴍⴐⴂⴈⴊⴄⴌⴈ ⴄⴘⴋⴀⴉⴇⴀⴌⴈ. Ⴖⴋⴄⴐⴇⴍ ⴙⴄⴋⴍ, ⴌⴓ ⴃⴀⴋⴀⴂⴃⴄⴁ ⴋⴄ, ⴐⴀⴋⴄⴇⴓ ⴀⴐⴀ ⴐⴀⴢ ⴋⴈⴕⴋⴌⴈⴄⴑ ⴘⴄⴌ ⴜⴈⴌⴀⴘⴄ ⴉⴄⴇⴈⴊⴈ, ⴀⴐⴀⴋⴄⴃ ⴑⴀⴞⴈⴄⴐⴄⴁⴈⴑⴀ ⴘⴄⴌⴈⴑⴀⴇⴣⴑ ⴋⴍⴋⴄⴚ ⴋⴄ ⴃⴀⴜⴗⴄⴁⴀⴢ ⴃⴀⴑⴀⴁⴀⴋⴈⴑⴀ ⴉⴄⴇⴈⴊⴈⴑⴀ. Ⴓⴔⴀⴊⴍ, ⴋⴀⴑⴜⴀⴅⴄ ⴋⴄ, ⴐⴀⴇⴀ ⴅⴠⴑⴚⴞⴍⴌⴃⴄ ⴃⴀ ⴌⴓ ⴇⴀⴌⴀ ⴜⴀⴐⴋⴜⴗⴋⴄⴃ ⴓⴑⴟⴓⴊⴍⴄⴁⴀⴇⴀ ⴘⴈⴌⴀ ⴙⴄⴋⴇⴀ, ⴉⴀⴚⴇⴋⴍⴗⴅⴀⴐⴄ, ⴐⴀⴋⴄⴇⴓ ⴉⴓⴐⴇⴞⴄⴓⴊ ⴀⴐⴑ ⴑⴀⴞⴄⴊⴈ ⴘⴄⴌⴈ, ⴋⴀⴋⴈⴑⴀ ⴃⴀ ⴛⴈⴑⴀ ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="chrdl_rd">⠪ႪႭႺႥႠ ႡႭႰႭႲႧႠ ႢႳႪႨႱ-ႱႨႲႷႥႠႧႠႧჃႱ ႩჃႰႨႠႩႤႱႠ, ႻႨႪႠႣ ႫႨႱႥႪႨႱ ႣႰႭႱ⠕</div>
<p><big class="rd">Ⴓ</big>ⴔⴀⴊⴍ Ⴖⴋⴄⴐⴇⴍ ⴙⴅⴄⴌⴍ, ⴐⴍⴋⴄⴊⴋⴀⴌ ⴑⴈⴌⴀⴌⴓⴊⴈⴑⴀ ⴋⴈⴄⴐ ⴋⴈⴒⴄⴅⴄⴁⴀⴢ ⴚⴍⴃⴅⴀⴇⴀ ⴉⴀⴚⴇⴀ ⴋⴈⴀⴌⴈⴝⴄ, ⴃⴀ ⴑⴀⴞⴄⴃ ⴚⴍⴃⴅⴀⴇⴀ ⴘⴄⴌⴃⴍⴁⴈⴑⴀ ⴃⴀ ⴀⴖⴑⴀⴐⴄⴁⴈⴑⴀ, ⴃⴀⴅⴈⴇ ⴜⴈⴌⴀⴑⴜⴀⴐⴋⴄⴒⴗⴅⴄⴊⴈⴑⴀ ⴑⴈⴌⴀⴌⴓⴊⴈ ⴘⴄⴑⴀⴌⴃⴍⴁⴄⴊⴀⴃ ⴂⴅⴈⴙⴅⴄⴌⴄ, ⴘⴄⴌ ⴋⴄⴓⴔⴡⴍ, ⴙⴅⴄⴌ ⴋⴐⴀⴅⴀⴊⴇⴀ ⴃⴀ ⴃⴈⴃⴇⴀ ⴚⴍⴃⴅⴀⴇⴀ ⴘⴈⴌⴀ ⴃⴀⴚⴄⴋⴓⴊⴌⴈ ⴄⴑⴄ ⴘⴄⴂⴅⴈⴜⴗⴀⴊⴄⴌ ⴙⴅⴄⴌ ⴃⴈⴃⴈⴇⴀ ⴜⴗⴀⴊⴍⴁⴈⴇⴀ ⴘⴄⴌⴈⴇⴀ, ⴃⴀ ⴀⴖⴠⴞⴍⴚⴄⴌ ⴗⴍⴅⴄⴊⴈ ⴓⴑⴟⴓⴊⴍⴄⴁⴀⴢ ⴙⴄⴋⴈ, ⴐⴀⴋⴄⴇⴓ ⴘⴄⴂⴚⴍⴃⴄ ⴘⴄⴌ, ⴐⴍⴋⴄⴊⴋⴀⴌ ⴓⴙⴈⴌⴍⴌⴈ ⴃⴀ ⴃⴀⴔⴀⴐⴓⴊⴌⴈ ⴂⴓⴊⴇⴀ ⴉⴀⴚⴇⴀⴌⴈ ⴓⴜⴗⴌⴈ, ⴃⴀ ⴂⴀⴕⴅⴑ ⴞⴄⴋⴜⴈⴔⴄⴁⴀⴢ ⴋⴈⴒⴄⴅⴄⴁⴀⴃ ⴚⴍⴃⴅⴀⴇⴀ, ⴞⴍⴊⴍ ⴂⴓⴊⴈ ⴜⴋⴈⴃⴀ ⴃⴀⴠⴁⴀⴃⴄ ⴙⴄⴋⴇⴀⴌⴀ, ⴃⴀ ⴑⴓⴊⴈⴇⴀ ⴋⴇⴀⴅⴐⴍⴁⴈⴑⴀⴇⴀ ⴃⴀⴂⴅⴀⴋⴒⴉⴈⴚⴄⴌ ⴙⴅⴄⴌ, ⴃⴀ ⴑⴈⴞⴀⴐⴓⴊⴈ ⴋⴀⴚⴞⴍⴅⴀⴐⴄⴁⴈⴑⴀ ⴘⴄⴌⴈⴑⴀ ⴋⴍⴂⴅⴄⴚ ⴙⴅⴄⴌ. ⴌⴓ ⴂⴀⴌⴋⴀⴂⴃⴄⴁ ⴙⴅⴄⴌ ⴎⴈⴐⴈⴑⴀ ⴘⴄⴌⴈⴑⴀⴂⴀⴌ, ⴀⴐⴀⴋⴄⴃ ⴑⴀⴇⴌⴍ ⴈⴗⴀⴅ, ⴅⴈⴇⴀⴐⴚⴀ ⴑⴀⴞⴈⴄⴐⴋⴀⴌ Ⴖⴋⴄⴐⴇⴋⴀⴌ ⴘⴄⴜⴗⴀⴊⴄⴁⴀⴢ ⴙⴅⴄⴌⴈ, ⴃⴀ ⴅⴈⴃⴐⴄ ⴓⴉⴀⴌⴀⴑⴉⴌⴄⴊⴀⴃ ⴀⴖⴋⴍⴔⴘⴅⴈⴌⴅⴀⴋⴃⴄ ⴘⴄⴜⴈⴐⴅⴀⴃ ⴘⴄⴌⴃⴀ ⴅⴄⴃⴐⴄⴁⴀⴇⴀ, ⴃⴀ ⴇⴞⴍⴅⴀⴃ ⴚⴍⴃⴅⴀⴇⴀ ⴋⴍⴒⴄⴅⴄⴁⴈⴑⴀ, ⴃⴀ ⴖⴈⴐⴑⴗⴍⴔⴀⴃ ⴙⴅⴄⴌⴃⴀ ⴑⴀⴑⴓⴔⴄⴅⴄⴊⴑⴀ ⴚⴀⴇⴀⴑⴀ, ⴐⴀⴋⴄⴇⴓ ⴘⴄⴌⴈ ⴀⴐⴑ ⴑⴓⴔⴄⴅⴀ, ⴛⴀⴊⴈ ⴃⴀ ⴃⴈⴃⴄⴁⴀ, ⴋⴀⴋⴈⴑⴀ, ⴃⴀ ⴛⴈⴑⴀ, ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

