<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ლოცვანი დღის 3 საათზე</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႪႭႺႥႠႬႨ ႣႶႨႱ Ⴂ ႱႠႠႧႦႤ⠕</div>
<div class="pad-lc"><big class="rd">Ⴋ</big>ⴀⴋⴀⴍ ⴙⴅⴄⴌⴍ, ⴐⴍⴋⴄⴊⴈ ⴞⴀⴐ ⴚⴀⴇⴀ ⴘⴈⴌⴀ, ⴜⴋⴈⴌⴃⴀ ⴈⴗⴀⴅⴌ ⴑⴀⴞⴄⴊⴈ ⴘⴄⴌⴈ, ⴋⴍⴅⴄⴃⴈⴌ ⴑⴓⴔⴄⴅⴀ ⴘⴄⴌⴈ, ⴈⴗⴀⴅⴌ ⴌⴄⴁⴀ ⴘⴄⴌⴈ, ⴅⴈⴇⴀⴐⴚⴀ ⴚⴀⴇⴀ ⴘⴈⴌⴀ, ⴄⴂⴐⴄⴚⴀ ⴕⴅⴄⴗⴀⴌⴀⴑⴀ ⴆⴄⴃⴀ, ⴎⴓⴐⴈ ⴙⴅⴄⴌⴈ ⴀⴐⴑⴍⴁⴈⴑⴀ ⴋⴍⴋⴄⴚ ⴙⴅⴄⴌ ⴃⴖⴄⴑ, ⴃⴀ ⴋⴍⴋⴈⴒⴄⴅⴄⴌ ⴙⴅⴄⴌ ⴇⴀⴌⴀⴌⴀⴃⴄⴁⴌⴈ ⴙⴅⴄⴌⴌⴈ, ⴅⴈⴇⴀⴐⴚⴀ ⴙⴅⴄⴌ ⴋⴈⴅⴓⴒⴄⴅⴄⴁⴇ ⴇⴀⴌⴀⴋⴃⴄⴁⴇⴀ ⴋⴀⴇ ⴙⴅⴄⴌⴇⴀ ⴃⴀ ⴌⴓ ⴘⴄⴋⴈⴗⴅⴀⴌⴄⴁ ⴙⴅⴄⴌ ⴂⴀⴌⴑⴀⴚⴃⴄⴊⴑⴀ, ⴀⴐⴀⴋⴄⴃ ⴋⴈⴞⴑⴄⴌ ⴙⴅⴄⴌ ⴁⴍⴐⴍⴒⴈⴑⴀⴂⴀⴌ. ⴀⴋⴈⴌ.
<div class="rdc">⠪<big class="rd">Ⴔ</big>ⴑⴀⴊⴋⴓⴌⴈ ⴐⴋⴁ⠕</div>
<table align="center" width="100%" border="0" cellpadding="0" cellspacing="0" class="fsal">
<tr><td>ⴀ.</td><td><big class="rd">Ⴓ</big>ⴔⴀⴊⴍ, ⴘⴄⴈⴑⴋⴈⴌⴄ ⴊⴍⴚⴅⴈⴑⴀ ⴙⴄⴋⴈⴑⴀⴢ, ⴗⴓⴐⴀⴃ-ⴈⴖⴄ ⴅⴄⴃⴐⴄⴁⴀⴢ ⴙⴄⴋⴈ ⴝⴄⴘⴋⴀⴐⴈⴒⴄⴁⴈⴇⴀ ⴘⴄⴌⴈⴇⴀ, ⴘⴄⴈⴑⴋⴈⴌⴄ ⴙⴄⴋⴈ ⴑⴈⴋⴀⴐⴇⴊⴈⴇⴀ ⴘⴄⴌⴈⴇⴀ.</td></tr>
<tr><td>ⴁ.</td><td><big class="rd">Ⴃ</big>ⴀ ⴌⴓ ⴘⴄⴞⴓⴀⴊ ⴑⴀⴑⴟⴄⴊⴑⴀ ⴋⴍⴌⴈⴑⴀ ⴘⴄⴌⴈⴑⴀ ⴇⴀⴌⴀ, ⴐⴀⴋⴄⴇⴓ ⴀⴐⴀ ⴂⴀⴌⴋⴀⴐⴇⴊⴃⴄⴑ ⴘⴄⴌ ⴜⴈⴌⴀⴘⴄ ⴗⴍⴅⴄⴊⴈ ⴚⴞⴍⴅⴄⴊⴈ.</td></tr>
<tr><td>ⴂ.</td><td><big class="rd">Ⴐ</big>ⴀⴋⴄⴇⴓ ⴃⴄⴅⴌⴀ ⴋⴒⴄⴐⴋⴀⴌ ⴑⴓⴊⴈ ⴙⴄⴋⴈ ⴃⴀ ⴃⴀⴀⴋⴃⴀⴁⴊⴀ ⴕⴓⴄⴗⴀⴌⴀⴃ ⴚⴞⴍⴓⴐⴄⴁⴀⴢ ⴙⴄⴋⴈ, ⴃⴀⴋⴑⴓⴀ ⴋⴄ ⴁⴌⴄⴊⴑⴀ ⴘⴈⴌⴀ, ⴅⴈⴇⴀⴐⴚⴀ ⴋⴉⴓⴃⴀⴐⴈ ⴑⴀⴓⴉⴓⴌⴍⴢ.</td></tr>
<tr><td>ⴃ.</td><td><big class="rd">Ⴃ</big>ⴀ ⴋⴍⴄⴜⴗⴈⴌⴀ ⴙⴄⴋ ⴇⴀⴌⴀ ⴑⴓⴊⴑⴀ ⴙⴄⴋⴑⴀ, ⴃⴀ ⴙⴄⴋ ⴘⴍⴐⴈⴑ ⴘⴄⴋⴈⴛⴐⴜⴓⴌⴃⴀ ⴂⴓⴊⴈ ⴙⴄⴋⴈ.</td></tr>
<tr><td>ⴄ.</td><td><big class="rd">Ⴋ</big>ⴍⴅⴈⴞⴑⴄⴌⴄ ⴃⴖⴄⴇⴀ ⴎⴈⴐⴅⴄⴊⴇⴀⴈ ⴃⴀ ⴅⴈⴜⴓⴐⴇⴈⴃ ⴗⴍⴅⴄⴊⴇⴀ ⴋⴈⴋⴀⴐⴇ ⴑⴀⴕⴋⴄⴇⴀ ⴘⴄⴌⴇⴀ ⴃⴀ ⴕⴋⴌⴓⴊⴑⴀ ⴤⴄⴊⴇⴀ ⴘⴄⴌⴇⴀⴑⴀ ⴅⴆⴐⴀⴞⴄⴅⴃ.</td></tr>
<tr><td>ⴅ.</td><td><big class="rd">Ⴂ</big>ⴀⴌⴅⴈⴎⴗⴐⴄⴌ ⴘⴄⴌⴃⴀⴋⴈ ⴤⴄⴊⴌⴈ ⴙⴄⴋⴌⴈ, ⴃⴀ ⴑⴓⴊⴈ ⴙⴄⴋⴈ ⴅⴈⴇⴀⴐⴚⴀ ⴕⴓⴄⴗⴀⴌⴀⴢ ⴓⴐⴜⴗⴓⴊⴈ ⴘⴄⴌⴃⴀⴋⴈ.</td></tr>
<tr><td>ⴆ.</td><td><big class="rd">Ⴋ</big>ⴑⴇⴓⴀⴃ ⴘⴄⴈⴑⴋⴈⴌⴄ ⴙⴄⴋⴈ, Ⴓⴔⴀⴊⴍ, ⴐⴀⴋⴄⴇⴓ ⴋⴍⴀⴉⴊⴃⴀ ⴑⴓⴊⴑⴀ ⴙⴄⴋⴑⴀ, ⴌⴓ ⴂⴀⴐⴄ-ⴋⴈⴈⴕⴚⴄⴅ ⴎⴈⴐⴑⴀ ⴘⴄⴌⴑⴀ ⴙⴄⴋⴂⴀⴌ, ⴃⴀ ⴅⴄⴋⴑⴂⴀⴅⴑⴍ ⴋⴀⴇ, ⴐⴍⴋⴄⴊⴌⴈ ⴘⴇⴀⴅⴊⴄⴌⴀⴌ ⴋⴖⴅⴈⴋⴄⴑⴀ.</td></tr>
<tr><td>ⴡ.</td><td><big class="rd">Ⴋ</big>ⴀⴑⴋⴈⴌⴄ ⴋⴄ ⴂⴀⴌⴇⴈⴀⴃ ⴜⴗⴀⴊⴍⴁⴀⴢ ⴘⴄⴌⴈ, ⴐⴀⴋⴄⴇⴓ ⴋⴄ ⴘⴄⴌ ⴂⴄⴑⴀⴅ; ⴋⴀⴓⴜⴗⴄ ⴋⴄ, Ⴓⴔⴀⴊⴍ, ⴂⴆⴀⴢ, ⴐⴍⴋⴄⴊⴑⴀⴚⴀ ⴅⴈⴃⴍⴃⴈ, ⴐⴀⴋⴄⴇⴓ ⴘⴄⴌⴃⴀⴋⴈ ⴀⴖⴅⴈⴖⴄ ⴑⴓⴊⴈ ⴙⴄⴋⴈ.</td></tr>
<tr><td>ⴇ.</td><td><big class="rd">Ⴋ</big>ⴈⴞⴑⴄⴌ ⴋⴄ ⴋⴒⴄⴐⴇⴀ ⴙⴄⴋⴇⴀⴂⴀⴌ, Ⴓⴔⴀⴊⴍ, ⴐⴀⴋⴄⴇⴓ ⴘⴄⴌ ⴘⴄⴂⴄⴅⴄⴃⴐⴄ.</td></tr>
<tr><td>ⴈ.</td><td><big class="rd">Ⴋ</big>ⴀⴑⴜⴀⴅⴄ ⴋⴄ, ⴐⴀⴢⴇⴀ ⴅⴗⴍ ⴌⴄⴁⴀⴢ ⴘⴄⴌⴈ, ⴐⴀⴋⴄⴇⴓ ⴘⴄⴌ ⴞⴀⴐ Ⴖⴋⴄⴐⴇⴈ ⴙⴄⴋⴈ, ⴑⴓⴊⴈ ⴘⴄⴌⴈ ⴑⴀⴞⴈⴄⴐⴈ ⴋⴈⴛⴖⴍⴃⴄⴌ ⴋⴄ ⴕⴓⴄⴗⴀⴌⴀⴑⴀ ⴜⴐⴔⴄⴊⴑⴀ.</td></tr>
<tr><td>ⴈⴀ.</td><td><big class="rd">Ⴑ</big>ⴀⴞⴄⴊⴈⴑⴀ ⴘⴄⴌⴈⴑⴀⴇⴣⴑ, Ⴓⴔⴀⴊⴍ, ⴋⴀⴚⴞⴍⴅⴌⴍ ⴋⴄ ⴃⴀ ⴑⴈⴋⴀⴐⴇⴊⴈⴇⴀ ⴘⴄⴌⴈⴇⴀ ⴂⴀⴋⴍⴈⴗⴅⴀⴌⴍ ⴝⴈⴐⴈⴑⴀⴂⴀⴌ ⴑⴓⴊⴈ ⴙⴄⴋⴈ.</td></tr>
<tr><td>ⴈⴁ.</td><td><big class="rd">Ⴃ</big>ⴀ ⴜⴗⴀⴊⴍⴁⴈⴇⴀ ⴘⴄⴌⴈⴇⴀ ⴋⴍⴑⴐⴌⴄ ⴋⴒⴄⴐⴌⴈ ⴙⴄⴋⴌⴈ ⴃⴀ ⴜⴀⴐⴑⴜⴗⴋⴈⴃⴌⴄ ⴗⴍⴅⴄⴊⴌⴈ ⴋⴀⴝⴈⴐⴅⴄⴁⴄⴊⴌⴈ ⴑⴓⴊⴈⴑⴀ ⴙⴄⴋⴈⴑⴀⴌⴈ, ⴐⴀⴋⴄⴇⴓ ⴋⴄ ⴋⴍⴌⴀⴢ ⴘⴄⴌⴈ ⴅⴀⴐ.</td></tr>
</table>
<br /><br />ⴃⴈⴃⴄⴁⴀ... ⴀⴜ ⴃⴀ...
<br />ⴀⴊⴈⴊⴓⴈⴀ, ⴀⴊⴈⴊⴓⴈⴀ, ⴀⴊⴈⴊⴓⴈⴀ ⴃⴈⴃⴄⴁⴀ ⴘⴄⴌⴃⴀ Ⴖⴋⴄⴐⴇⴍ.
<br />ⴀⴊⴈⴊⴓⴈⴀ, ⴀⴊⴈⴊⴓⴈⴀ, ⴀⴊⴈⴊⴓⴈⴀ ⴃⴈⴃⴄⴁⴀ ⴘⴄⴌⴃⴀ Ⴖⴋⴄⴐⴇⴍ.
<br />ⴀⴊⴈⴊⴓⴈⴀ, ⴀⴊⴈⴊⴓⴈⴀ, ⴀⴊⴈⴊⴓⴈⴀ ⴃⴈⴃⴄⴁⴀ ⴘⴄⴌⴃⴀ Ⴖⴋⴄⴐⴇⴍ ⴙⴅⴄⴌⴍ, ⴃⴈⴃⴄⴁⴀ ⴘⴄⴌⴃⴀ.
<div class="chrdl_rd">⠪ႲႰႭႮႠႰႨ ႼႫႨႬႣႨႱႠ ႬႨႬႭႱႨ⠕</div>
<big class="rd">Ⴑ</big>ⴈⴒⴗⴅⴈⴑⴀ Ⴖⴋⴐⴇⴈⴑⴀ ⴋⴑⴀⴞⴓⴐⴇⴀ ⴇⴀⴌⴀⴋⴍⴑⴀⴂⴐⴄⴍ ⴃⴀ ⴀⴌⴃⴐⴈⴀⴑ ⴕⴀⴃⴀⴂⴄⴁⴈⴑⴀ ⴜⴀⴐⴋⴀⴐⴇⴄⴁⴀⴍ, ⴕⴀⴐⴇⴅⴄⴊⴇⴀ ⴂⴀⴌⴋⴀⴌⴀⴇⴊⴄⴁⴄⴊⴍ ⴃⴀ ⴑⴓⴊⴈⴑⴀ ⴜⴋⴈⴃⴈⴑⴀ ⴕⴌⴀⴐⴍ ⴌⴈⴌⴍ, ⴄⴅⴄⴃⴐⴄ Ⴕⴐⴈⴑⴒⴄⴑⴀ Ⴖⴋⴄⴐⴇⴑⴀ ⴘⴄⴜⴗⴀⴊⴄⴁⴀⴃ ⴑⴓⴊⴇⴀ ⴙⴅⴄⴌⴇⴀⴇⴣⴑ.
ⴀⴋⴈⴌ.
</div>
<script language="javascript" type="text/javascript" src="../java/qveda_loc.js"></script>
</body>
</html>

