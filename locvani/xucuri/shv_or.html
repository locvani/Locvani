<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ლოცვა ორშაბათისა</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႪႭႺႥႠ ႡႭႰႭႲႧႠ ႢႳႪႨႱ-ႱႨႲႷႥႠႧႠႧႥႨႱ, ႭႰႸႠႡႠႧႱႠ ႣႨႪႠႱ ႸႤႫႣႢႭႫႠႣ ႻႨႪႨႱႠ⠕</div>
<div class="pad-lc">
<p><big class="rd">Ⴆ</big>ⴄⴑⴇⴀ ⴌⴀⴇⴄⴊⴇⴀ ⴃⴀ ⴇⴅⴀⴊⴇⴘⴄⴓⴃⴂⴀⴋⴈⴑⴀ Ⴖⴋⴄⴐⴇ-ⴋⴇⴀⴅⴐⴈⴑⴀ ⴜⴈⴌⴀⴘⴄ ⴋⴃⴂⴍⴋⴀⴐⴄⴌⴍ, ⴌⴀⴇⴄⴊⴌⴍ ⴋⴄⴍⴐⴄⴌⴍ, ⴋⴇⴀⴅⴀⴐⴀⴌⴂⴄⴊⴆⴌⴍ, 
ⴋⴈⴕⴀⴄⴊ ⴃⴀ ⴂⴀⴁⴐⴈⴄⴊ, ⴂⴄⴅⴄⴃⴐⴄⴁⴈⴇ ⴋⴍⴑⴀⴅⴈ ⴇⴕⴅⴄⴌⴈ ⴘⴄⴜⴄⴅⴌⴀⴃ ⴜⴈⴌⴀⴘⴄ ⴑⴀⴋⴄⴁⴈⴑⴀ ⴜⴋⴈⴃⴈⴑⴀ, ⴐⴀⴋⴄⴇⴓ ⴇⴕⴅⴄⴌⴅⴄ ⴞⴀⴐⴇ 
ⴆⴄⴃⴀⴋⴃⴂⴍⴋⴀⴐⴄⴌⴈ ⴑⴓⴊⴇⴀ ⴃⴀ ⴞⴍⴐⴚⴇⴀ ⴙⴄⴋⴇⴀⴌⴈ. ⴋⴈⴞⴑⴄⴌⴈⴇ ⴋⴄ ⴁⴌⴄⴊⴇⴀ ⴚⴍⴃⴅⴀⴇⴀⴂⴀⴌ, ⴋⴈⴞⴑⴄⴌⴈⴇ ⴋⴄ ⴉⴐⴓⴊⴄⴁⴈⴑⴀⴂⴀⴌ 
ⴓⴑⴟⴓⴊⴍⴄⴁⴀⴇⴀ ⴙⴄⴋⴇⴀⴑⴀ, ⴃⴀ ⴌⴓ ⴋⴈⴋⴈⴘⴅⴄⴁⴇ ⴜⴀⴐⴜⴗⴋⴄⴃⴀⴃ. ⴘⴄⴈⴜⴈⴐⴄⴇ ⴅⴄⴃⴐⴄⴁⴀⴢ ⴙⴄⴋⴈ ⴃⴀ ⴘⴄⴠⴑⴜⴈⴐⴄⴇ ⴜⴈⴌⴀⴘⴄ Ⴕⴐⴈⴑⴒⴄⴑ 
Ⴖⴋⴐⴇⴈⴑⴀ, ⴅⴈⴌⴀⴈⴃⴀⴌ ⴀⴐⴀⴅⴈⴑⴈ ⴂⴌⴄⴁⴀⴅⴑⴇ ⴃⴀⴌⴇⴕⴋⴀⴢ ⴓⴔⴑⴉⴐⴓⴊⴇⴀ ⴅⴌⴄⴁⴀⴇⴀⴑⴀ. ⴋⴍⴋⴄⴀⴞⴊⴄⴌⴈⴇ ⴃⴀ ⴞⴄⴊⴈ ⴋⴍⴄⴚⴈⴇ ⴓⴁⴀⴃⴐⴓⴉⴑⴀ ⴑⴓⴊⴑⴀ 
ⴙⴄⴋⴑⴀ, ⴌⴓⴋⴚⴀ ⴠⴑⴛⴊⴄⴅⴑ ⴑⴀⴑⴜⴍⴐⴈ ⴚⴍⴃⴅⴀⴇⴀ ⴙⴄⴋⴇⴀⴢ ⴂⴀⴌⴓⴚⴃⴄⴊⴑⴀ ⴋⴀⴑ ⴆⴖⴅⴈⴑⴀ Ⴖⴋⴐⴇⴈⴑⴀ ⴋⴍⴜⴗⴀⴊⴄⴁⴀⴑⴀ. ⴈⴞⴑⴄⴌⴈⴇ ⴑⴈⴉⴅⴃⴈⴊⴈⴑⴀⴂⴀⴌ 
ⴘⴄⴛⴐⴜⴓⴌⴄⴁⴓⴊⴈ ⴑⴓⴊⴈ ⴙⴄⴋⴈ, ⴋⴈⴞⴑⴄⴌⴈⴇ ⴠⴀⴄⴐⴈⴑ ⴋⴚⴅⴄⴊⴇⴀ ⴞⴄⴊⴈⴑⴀⴂⴀⴌ, ⴚⴄⴚⴞⴊⴈⴑⴀ ⴓⴌⴈⴅⴇⴍⴈⴑⴀ ⴋⴀⴂⴈⴑ Ⴖⴋⴐⴇⴈⴑⴀ ⴋⴈⴀⴞⴊⴄⴁⴈⴑⴀ 
ⴘⴄⴋⴜⴈⴐⴅⴄⴊⴍⴁⴈⴑⴀ ⴇⴕⴅⴄⴌⴈⴑⴀⴇⴀ, ⴘⴄⴠⴑⴜⴅⴄⴌⴈⴇ ⴌⴈⴅⴇⴈⴄⴐⴌⴈ ⴄⴑⴄ ⴅⴌⴄⴁⴀⴌⴈ ⴙⴅⴄⴌⴌⴈ ⴃⴀ ⴏⴀⴋⴑⴀ ⴑⴀⴜⴗⴀⴊⴍⴁⴄⴊⴈⴑⴀ ⴑⴓⴊⴈⴑⴀ ⴙⴄⴋⴈⴑⴀⴑⴀ, 
ⴞⴐⴜⴌⴈⴊⴇⴀ ⴀⴋⴀⴇ ⴞⴍⴐⴚⴇⴀⴂⴀⴌ ⴂⴀⴌⴑⴅⴊⴈⴑⴀ ⴜⴀⴐⴋⴍⴋⴈⴃⴄⴂⴈⴇ ⴜⴈⴌⴀⴋⴀⴅⴀⴊⴀⴃ ⴃⴀ ⴋⴍⴂⴆⴀⴓⴐⴀⴃ, ⴘⴄⴋⴃⴂⴍⴋⴑⴀ ⴙⴄⴋⴑⴀ, ⴃⴀ ⴆⴖⴓⴃⴄ ⴃⴀ 
ⴋⴔⴀⴐⴅⴄⴊ ⴋⴄⴕⴋⴄⴌⴈⴇ, ⴐⴀⴋⴄⴇⴓ ⴗⴍⴅⴄⴊⴈ ⴑⴀⴑⴍⴄⴁⴀ ⴙⴄⴋⴈ ⴇⴕⴅⴄⴌⴃⴀ ⴋⴍⴋⴀⴐⴇ ⴀⴖⴋⴈⴎⴗⴐⴈⴄⴑ. ⴌⴓ ⴓⴂⴓⴊⴄⴁⴄⴊⴑⴋⴗⴍⴔⴇ ⴋⴈⴌⴃⴍⴁⴈⴊⴑⴀ 
ⴇⴕⴅⴄⴌⴃⴀ, ⴌⴓ ⴂⴀⴐⴄ-ⴋⴈⴋⴀⴕⴚⴄⴅⴇ ⴋⴞⴓⴐⴅⴀⴊⴄⴃ ⴘⴄⴋⴜⴄⴌⴍ, ⴋⴑⴜⴐⴀⴔⴊⴌⴍ ⴋⴄⴍⴞⴌⴍ, ⴀⴐⴀⴋⴄⴃ ⴀⴖⴈⴛⴀⴐⴇ ⴂⴍⴌⴈⴄⴐⴈ, ⴑⴀⴋⴄⴁⴈⴑⴀ ⴐⴈⴚⴞⴅⴈⴇ: 
ⴑⴀⴗⴃⴀⴐⴇⴀ, ⴋⴇⴀⴅⴐⴍⴁⴀⴇⴀ, ⴕⴄⴐⴀⴁⴈⴋⴇⴀ ⴃⴀ ⴑⴄⴐⴀⴔⴈⴋⴇⴀ, ⴀⴌⴂⴄⴊⴍⴑⴇⴀ, ⴞⴄⴊⴋⴜⴈⴔⴄⴁⴀⴇⴀ, ⴓⴔⴊⴄⴁⴀⴇⴀ ⴃⴀ ⴛⴀⴊⴇⴀ, ⴂⴍⴌⴈⴄⴐⴇⴀ ⴋⴀⴂⴀⴇ 
ⴂⴓⴊⴈⴑ-ⴞⴋⴈⴑⴋⴗⴍⴔⴇⴀ ⴘⴄⴜⴈⴐⴅⴈⴇⴀ ⴂⴀⴊⴍⴁⴀⴇⴀⴇⴀ, ⴘⴄⴠⴑⴜⴈⴐⴄⴇ ⴃⴀ ⴋⴈⴇⴞⴍⴅⴄⴇ ⴀⴐⴀ ⴂⴀⴌⴅⴐⴃⴍⴋⴀⴢ ⴌⴀⴜⴈⴊⴈⴑⴀⴂⴀⴌ ⴋⴀⴐⴇⴊⴈⴑⴀ, ⴐⴀⴋⴄⴇⴓ 
ⴇⴕⴅⴄⴌⴃⴀ ⴋⴍⴚⴄⴋⴓⴊ ⴀⴐⴑ ⴑⴀⴇⴞⴍⴅⴄⴊⴈ ⴀⴋⴈⴑ ⴋⴍⴑⴀⴂⴄⴁⴄⴊⴀⴃ, ⴋⴍⴒⴄⴅⴄⴁⴀⴃ ⴚⴍⴃⴅⴀⴇⴀ ⴗⴍⴅⴄⴊⴇⴀ ⴋⴄⴓⴔⴈⴑⴀⴂⴀⴌ ⴃⴀ Ⴖⴋⴐⴇⴈⴑⴀ, ⴃⴈⴃⴄⴁⴀⴃ 
ⴋⴈⴑⴑⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="chrdl_rd">⠪ႸႤႼႤႥႬႨႧႠ ႶႫႰႧႨႱႠჂႧႠ ႣႠ ႨႭႤႪ ႫႧႠႥႠႰႠႬႢႤႪႭႱႨႱႠჂႧႠ ႪႭႺႥႠ ႣႠႻႨႬႤႡႨႱ ႣႰႭႱ, ႭႰႸႠႡႠႧႱႠ⠕</div>
<p><big class="rd">Ⴓ</big>ⴔⴀⴊⴍ Ⴖⴋⴄⴐⴇⴍ ⴙⴅⴄⴌⴍ, ⴐⴀⴍⴃⴄⴌⴈⴚⴀ ⴐⴀ ⴅⴠⴑⴚⴍⴃⴄ ⴃⴖⴄⴈⴌⴃⴄⴊⴑⴀ ⴀⴋⴀⴑ ⴃⴖⴄⴑⴀ ⴂⴈⴌⴀ ⴑⴀⴕⴋⴈⴇ, ⴂⴈⴌⴀ ⴑⴈⴒⴗⴅⴈⴇ ⴃⴀ ⴂⴍⴌⴄⴁⴈⴇ, ⴂⴈⴌⴀ ⴗⴍⴅⴊⴈⴇⴀⴅⴄ ⴑⴀⴚⴌⴍⴁⴄⴊⴈⴇⴀ, ⴋⴄⴚⴌⴈⴄⴐⴄⴁⴈⴇ, ⴀⴌⴓ ⴓⴋⴄⴚⴐⴄⴁⴈⴇ, ⴂⴈⴌⴀ ⴂⴓⴊⴈⴑ-ⴞⴋⴈⴑ-ⴗⴍⴔⴈⴇⴀ, ⴀⴌⴓ ⴓⴂⴓⴊⴈⴑⴞⴋⴍⴃ, ⴌⴄⴁⴈⴇⴀ ⴙⴄⴋⴈⴇⴀ, ⴀⴌⴓ ⴓⴌⴄⴁⴊⴍⴁⴈⴇⴀ, ⴗⴍⴅⴄⴊⴈⴅⴄ ⴘⴄⴋⴈⴌⴃⴄⴅ ⴑⴀⴞⴄⴊⴈⴑⴀ ⴘⴄⴌⴈⴑⴀⴇⴣⴑ! ⴘⴄⴋⴈⴜⴗⴀⴊⴄ ⴋⴄ Ⴓⴔⴀⴊⴍ, ⴃⴀ ⴂⴀⴌⴠⴉⴓⴐⴌⴄ ⴜⴗⴊⴓⴊⴈ ⴑⴓⴊⴈ ⴙⴄⴋⴈ, ⴃⴀ ⴗⴍⴅⴄⴊⴈ ⴐⴀⴍⴃⴄⴌⴈ ⴐⴀ ⴅⴠⴑⴚⴍⴃⴄ ⴑⴍⴔⴄⴊⴑⴀ ⴀⴋⴀⴑ ⴘⴈⴌⴀ, ⴘⴄⴋⴈⴌⴃⴄⴅ ⴉⴀⴚⴇⴋⴍⴗⴅⴀⴐⴄⴁⴈⴑⴀ ⴘⴄⴌⴈⴑⴀⴇⴣⴑ, ⴃⴀ ⴋⴘⴅⴈⴃⴍⴁⴈⴇ ⴛⴈⴊⴈ ⴄⴑⴄ ⴋⴍⴋⴋⴀⴃⴊⴄ, ⴃⴀ ⴜⴋⴈⴃⴀ ⴀⴌⴂⴄⴊⴍⴑⴈ ⴘⴄⴌⴈ ⴂⴀⴐⴃⴀⴋⴍⴋⴈⴅⴊⴈⴌⴄ ⴋⴚⴅⴄⴊⴀⴃ ⴙⴄⴋⴃⴀ, ⴗⴍⴅⴊⴈⴑⴀⴂⴀⴌ ⴘⴄⴂⴈⴌⴄⴁⴈⴑⴀ ⴑⴓⴊⴈⴑⴀ ⴃⴀ ⴞⴍⴐⴚⴇⴀⴑⴀ, ⴃⴀ ⴗⴍⴅⴊⴈⴑⴀⴂⴀⴌⴅⴄ ⴌⴄⴂⴅⴄⴋⴈⴑⴀ, ⴂⴅⴊⴀⴐⴛⴌⴈⴊⴈⴑⴀ ⴋⴈⴑ ⴃⴀ ⴂⴀⴌⴃⴂⴍⴋⴈⴊⴈⴑⴀ ⴅⴄⴘⴀⴎⴈⴑⴀ, ⴃⴀ ⴁⴌⴄⴊⴇⴀ ⴋⴀⴇ ⴃⴀ ⴀⴐⴀⴜⴋⴈⴃⴀⴇⴀ ⴠⴀⴄⴐⴈⴑⴋⴚⴅⴄⴊⴇⴀ, ⴃⴀ ⴛⴀⴊⴇⴀ ⴋⴈⴑⴇⴀⴑⴀ, ⴋⴀⴃⴊⴈⴇⴀ ⴃⴀ ⴉⴀⴚⴇⴋⴍⴗⴅⴀⴐⴄⴁⴈⴇⴀ ⴋⴞⴍⴊⴍⴃⴘⴍⴁⴈⴊⴈⴑⴀ ⴛⴈⴑⴀ ⴘⴄⴌⴈⴑⴀⴇⴀ, ⴐⴍⴋⴊⴈⴑⴀⴇⴀⴌⴀ ⴉⴓⴐⴇⴞⴄⴓⴊ ⴞⴀⴐ ⴗⴍⴅⴊⴀⴃⴜⴋⴈⴃⴈⴇ ⴑⴀⴞⴈⴄⴐⴈⴇ ⴃⴀ ⴚⴞⴍⴅⴄⴊⴑ-ⴋⴗⴍⴔⴄⴊⴈⴇ ⴑⴓⴊⴈⴇ ⴜⴋⴈⴃⴈⴇⴓⴐⴇ, ⴀⴜⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

