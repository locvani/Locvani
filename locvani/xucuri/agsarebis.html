<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>აღსარების წინ საკითხავი ლოცვანი</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႪႭႺႥႠႬႨ ႱႠႩႨႧႾႠႥႨ ႠႶႱႠႰႤႡႨႱ ႼႨႬ⠕</div>
<div class="pad-lc">
<div class="rdc"><big class="rd">Ⴃ</big>ⴀⴑⴀⴜⴗⴈⴑⴈ ⴊⴍⴚⴅⴄⴁⴈ :</div>
<big class="rd">Ⴊ</big>ⴍⴚⴅⴈⴇⴀ ⴜⴋⴈⴃⴀⴇⴀ ⴋⴀⴋⴀⴇⴀ ⴙⴅⴄⴌⴇⴀⴇⴀ, Ⴓⴔⴀⴊⴍ, Ⴈⴄⴑⴓ Ⴕⴐⴈⴑⴒⴄ, Ⴖⴋⴄⴐⴇⴍ ⴙⴅⴄⴌⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ.
<br />ⴃⴈⴃⴄⴁⴀ ⴘⴄⴌⴃⴀ, Ⴖⴋⴄⴐⴇⴍ ⴙⴅⴄⴌⴍ, ⴃⴈⴃⴄⴁⴀ ⴘⴄⴌⴃⴀ.
<p><big class="rd">Ⴋ</big>ⴄⴓⴔⴡⴍ ⴆⴄⴚⴀⴇⴀⴍ, ⴌⴓⴂⴄⴘⴈⴌⴈⴑⴋⴚⴄⴋⴄⴊⴍ, ⴑⴓⴊⴍ ⴝⴄⴘⴋⴀⴐⴈⴒⴄⴁⴈⴑⴀⴍ, ⴐⴍⴋⴄⴊⴈ ⴗⴍⴅⴄⴊⴂⴀⴌ ⴞⴀⴐ ⴃⴀ ⴗⴍⴅⴄⴊⴑⴀⴅⴄ ⴀⴖⴀⴅⴑⴄⴁ ⴋⴀⴃⴊⴈⴇⴀ ⴘⴄⴌⴈⴇⴀ, ⴑⴀⴓⴌⴟⴄⴍ ⴉⴄⴇⴈⴊⴇⴀⴍ, ⴋⴍⴋⴌⴈⴝⴄⴁⴄⴊⴍ ⴚⴞⴍⴅⴐⴄⴁⴈⴑⴀⴍ, ⴋⴍⴅⴄⴃ ⴃⴀ ⴃⴀⴄⴋⴉⴅⴈⴃⴐⴄ ⴙⴅⴄⴌⴑ ⴘⴍⴐⴈⴑ ⴃⴀ ⴜⴋⴈⴃⴀ ⴋⴗⴅⴄⴌ ⴙⴅⴄⴌ ⴗⴍⴅⴊⴈⴑⴀⴂⴀⴌ ⴁⴈⴜⴈⴑⴀ ⴃⴀ ⴀⴚⴞⴍⴅⴌⴄⴌ, ⴑⴀⴞⴈⴄⴐⴍ, ⴑⴓⴊⴌⴈ ⴙⴅⴄⴌⴌⴈ.<a href="#sh">*</a></p>
ⴜⴋⴈⴃⴀⴍ Ⴖⴋⴄⴐⴇⴍ, ⴜⴋⴈⴃⴀⴍ ⴛⴊⴈⴄⴐⴍ, ⴜⴋⴈⴃⴀⴍ ⴓⴉⴅⴃⴀⴅⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<p><big class="rd">Ⴗ</big>ⴍⴅⴊⴀⴃⴜⴋⴈⴃⴀⴍ ⴑⴀⴋⴄⴁⴀⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ, Ⴓⴔⴀⴊⴍ, ⴂⴅⴈⴞⴑⴄⴌ ⴃⴀ ⴂⴅⴈⴊⴞⴈⴌⴄ ⴚⴍⴃⴀⴅⴀⴇⴀ ⴙⴅⴄⴌⴇⴀⴂⴀⴌ, ⴋⴄⴓⴔⴡⴍ, ⴘⴄⴂⴅⴈⴌⴃⴄⴅ ⴓⴑⴟⴓⴊⴍⴄⴁⴀⴌⴈ ⴙⴅⴄⴌⴌⴈ, ⴜⴋⴈⴌⴃⴀⴍ, ⴋⴍⴈⴞⴈⴊⴄ ⴃⴀ ⴂⴀⴌⴠⴉⴓⴐⴌⴄⴌ ⴓⴛⴊⴓⴐⴄⴁⴀⴌⴈ ⴙⴅⴄⴌⴌⴈ ⴑⴀⴞⴄⴊⴈⴑⴀ ⴘⴄⴌⴈⴑⴀⴇⴣⴑ.</p>
Ⴓⴔⴀⴊⴍ ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<p><big class="rd">Ⴋ</big>ⴀⴋⴀⴍ ⴙⴅⴄⴌⴍ, ⴐⴍⴋⴄⴊⴈ ⴞⴀⴐ ⴚⴀⴇⴀ ⴘⴈⴌⴀ, ⴜⴋⴈⴌⴃⴀ ⴈⴗⴀⴅⴌ ⴑⴀⴞⴄⴊⴈ ⴘⴄⴌⴈ, ⴋⴍⴅⴄⴃⴈⴌ ⴑⴓⴔⴄⴅⴀ ⴘⴄⴌⴈ, ⴈⴗⴀⴅⴌ ⴌⴄⴁⴀ ⴘⴄⴌⴈ, ⴅⴈⴇⴀⴐⴚⴀ ⴚⴀⴇⴀ ⴘⴈⴌⴀ, ⴄⴂⴐⴄⴚⴀ ⴕⴅⴄⴗⴀⴌⴀⴑⴀ ⴆⴄⴃⴀ, ⴎⴓⴐⴈ ⴙⴅⴄⴌⴈ ⴀⴐⴑⴍⴁⴈⴑⴀ ⴋⴍⴋⴄⴚ ⴙⴅⴄⴌ ⴃⴖⴄⴑ, ⴃⴀ ⴋⴍⴋⴈⴒⴄⴅⴄⴌ ⴙⴅⴄⴌ ⴇⴀⴌⴀⴌⴀⴃⴄⴁⴌⴈ ⴙⴅⴄⴌⴌⴈ, ⴅⴈⴇⴀⴐⴚⴀ ⴙⴅⴄⴌ ⴋⴈⴅⴓⴒⴄⴅⴄⴁⴇ ⴇⴀⴌⴀⴋⴃⴄⴁⴇⴀ ⴋⴀⴇ ⴙⴅⴄⴌⴇⴀ ⴃⴀ ⴌⴓ ⴘⴄⴋⴈⴗⴅⴀⴌⴄⴁ ⴙⴅⴄⴌ ⴂⴀⴌⴑⴀⴚⴃⴄⴊⴑⴀ, ⴀⴐⴀⴋⴄⴃ ⴋⴈⴞⴑⴄⴌ ⴙⴅⴄⴌ ⴁⴍⴐⴍⴒⴈⴑⴀⴂⴀⴌ. ⴀⴋⴈⴌ.</p>
ⴋⴍⴅⴄⴃⴈⴇ, ⴇⴀⴗⴅⴀⴌⴈⴑ-ⴅⴑⴚⴄⴇ ⴋⴄⴓⴔⴡⴑⴀ Ⴖⴋⴄⴐⴇⴑⴀ ⴙⴅⴄⴌⴑⴀ.
<br />ⴋⴍⴅⴄⴃⴈⴇ, ⴇⴀⴗⴅⴀⴌⴈⴑ-ⴅⴑⴚⴄⴇ ⴃⴀ ⴘⴄⴓⴅⴐⴃⴄⴇ Ⴕⴐⴈⴑⴒⴄⴑⴀ ⴋⴄⴓⴔⴡⴑⴀ Ⴖⴋⴄⴐⴇⴑⴀ ⴙⴅⴄⴌⴑⴀ.
<br />ⴋⴍⴅⴄⴃⴈⴇ, ⴇⴀⴗⴅⴀⴌⴈⴑ-ⴅⴑⴚⴄⴇ ⴃⴀ ⴘⴄⴓⴅⴐⴃⴄⴇ ⴇⴅⴈⴇ Ⴕⴐⴈⴑⴒⴄⴑⴀ, ⴋⴄⴓⴔⴡⴑⴀ ⴃⴀ Ⴖⴋⴄⴐⴇⴑⴀ ⴙⴅⴄⴌⴑⴀ.
<br /><br /><div class="rdc">⠪<big class="rd">Ⴔ</big>ⴑⴀⴊⴋⴓⴌⴈ ⴌ⠕</div>
<table align="center" width="100%" border="0" cellpadding="0" cellspacing="0" class="fsal">
<tr><td>ⴀ.</td><td><big class="rd">Ⴋ</big>ⴈⴜⴗⴀⴊⴄ ⴋⴄ, Ⴖⴋⴄⴐⴇⴍ, ⴃⴈⴃⴈⴇⴀ ⴜⴗⴀⴊⴍⴁⴈⴇⴀ ⴘⴄⴌⴈⴇⴀ ⴃⴀ ⴋⴐⴀⴅⴊⴈⴇⴀ ⴋⴍⴜⴗⴀⴊⴄⴁⴈⴇⴀ ⴘⴄⴌⴈⴇⴀ ⴀⴠⴞⴍⴚⴄ ⴓⴠⴑⴟⴓⴊⴍⴄⴁⴀⴢ ⴙⴄⴋⴈ.</td></tr>
<tr><td>ⴁ.</td><td><big class="rd">Ⴓ</big>ⴔⴐⴍⴢⴑ ⴂⴀⴌⴋⴁⴀⴌⴄ ⴋⴄ ⴓⴠⴑⴟⴓⴊⴍⴄⴁⴈⴑⴀ ⴙⴄⴋⴈⴑⴀⴂⴀⴌ ⴃⴀ ⴚⴍⴃⴅⴀⴇⴀ ⴙⴄⴋⴇⴀⴂⴀⴌ ⴂⴀⴌⴋⴜⴋⴈⴃⴄ ⴋⴄ.</td></tr>
<tr><td>ⴂ.</td><td><big class="rd">Ⴐ</big>ⴀⴋⴄⴇⴓ ⴓⴠⴑⴟⴓⴊⴍⴄⴁⴀⴢ ⴙⴄⴋⴈ ⴋⴄ ⴓⴜⴗⴈ, ⴃⴀ ⴚⴍⴃⴅⴀⴢ ⴙⴄⴋⴈ ⴜⴈⴌⴀⴘⴄ ⴙⴄⴋⴑⴀ ⴀⴐⴑ ⴋⴀⴐⴀⴃⴈⴑ.</td></tr>
<tr><td>ⴃ.</td><td><big class="rd">Ⴘ</big>ⴄⴌ ⴋⴞⴍⴊⴍⴑⴀ ⴘⴄⴂⴚⴍⴃⴄ ⴃⴀ ⴁⴍⴐⴍⴒⴈ ⴘⴄⴌ ⴜⴈⴌⴀⴘⴄ ⴅⴠⴗⴀⴅ; ⴐⴀⴈⴇⴀ ⴂⴀⴌⴠⴋⴀⴐⴇⴊⴃⴄ ⴑⴈⴒⴗⴓⴀⴇⴀⴂⴀⴌ ⴘⴄⴌⴇⴀ ⴃⴀ ⴑⴛⴊⴍ ⴘⴟⴀⴑⴀ ⴘⴄⴌⴑⴀ.</td></tr>
<tr><td>ⴄ.</td><td><big class="rd">Ⴐ</big>ⴀⴋⴄⴇⴓ ⴄⴑⴄⴐⴀ ⴓⴠⴑⴟⴓⴊⴍⴄⴁⴀⴇⴀ ⴘⴈⴌⴀ ⴋⴈⴓⴃⴂⴀ ⴃⴀ ⴚⴍⴃⴅⴀⴇⴀ ⴘⴈⴌⴀ ⴋⴘⴅⴀ ⴋⴄ ⴃⴄⴃⴀⴋⴀⴌ ⴙⴄⴋⴋⴀⴌ.</td></tr>
<tr><td>ⴅ.</td><td><big class="rd">Ⴐ</big>ⴀⴋⴄⴇⴓ ⴄⴑⴄⴐⴀ ⴝⴄⴘⴋⴀⴐⴈⴒⴄⴁⴀⴢ ⴘⴄⴈⴗⴓⴀⴐⴄ, ⴓⴙⴈⴌⴍⴌⴈ ⴃⴀ ⴃⴀⴔⴀⴐⴓⴊⴌⴈ ⴑⴈⴁⴐⴛⴌⴈⴑⴀ ⴘⴄⴌⴈⴑⴀⴌⴈ ⴂⴀⴋⴍⴋⴈⴚⴞⴀⴃⴄⴌ ⴋⴄ.</td></tr>
<tr><td>ⴆ.</td><td><big class="rd">Ⴋ</big>ⴀⴑⴞⴓⴐⴍ ⴋⴄ ⴓⴑⴓⴎⴈⴇⴀ ⴃⴀ ⴂⴀⴌⴅⴑⴜⴋⴈⴃⴌⴄ ⴋⴄ, ⴂⴀⴌⴋⴁⴀⴌⴍ ⴋⴄ ⴃⴀ ⴓⴔⴐⴍⴢⴑ ⴇⴍⴅⴊⴈⴑⴀ ⴂⴀⴌⴅⴑⴎⴄⴒⴀⴉⴌⴄ.</td></tr>
<tr><td>ⴡ.</td><td><big class="rd">Ⴋ</big>ⴀⴑⴋⴈⴌⴍ ⴋⴄ ⴂⴀⴊⴍⴁⴀⴢ ⴃⴀ ⴑⴈⴞⴀⴐⴓⴊⴈ, ⴃⴀ ⴈⴞⴀⴐⴄⴁⴃⴄⴌ ⴛⴓⴀⴊⴌⴈ ⴃⴀⴋⴃⴀⴁⴊⴄⴁⴓⴊⴌⴈ.</td></tr>
<tr><td>ⴇ.</td><td><big class="rd">Ⴂ</big>ⴀⴐⴄ-ⴋⴈⴀⴕⴚⴈⴄ ⴎⴈⴐⴈ ⴘⴄⴌⴈ ⴚⴍⴃⴅⴀⴇⴀ ⴙⴄⴋⴇⴀⴂⴀⴌ ⴃⴀ ⴗⴍⴅⴄⴊⴌⴈ ⴓⴠⴑⴟⴓⴊⴍⴄⴁⴀⴌⴈ ⴙⴄⴋⴌⴈ ⴀⴠⴞⴍⴚⴄⴌ.</td></tr>
<tr><td>ⴈ.</td><td><big class="rd">Ⴂ</big>ⴓⴊⴈ ⴜⴋⴈⴃⴀⴢ ⴃⴀⴠⴁⴀⴃⴄ ⴙⴄⴋ ⴇⴀⴌⴀ, Ⴖⴋⴄⴐⴇⴍ, ⴃⴀ ⴑⴓⴊⴈ ⴜⴐⴔⴄⴊⴈ ⴂⴀⴌⴋⴈⴀⴞⴊⴄ ⴂⴓⴀⴋⴑⴀ ⴙⴄⴋⴑⴀ.</td></tr>
<tr><td>ⴈⴀ.</td><td><big class="rd">Ⴌ</big>ⴓ ⴂⴀⴌⴋⴀⴂⴃⴄⴁ ⴋⴄ ⴎⴈⴐⴈⴑⴀ ⴘⴄⴌⴈⴑⴀⴂⴀⴌ ⴃⴀ ⴑⴓⴊⴑⴀ ⴜⴋⴈⴃⴀⴑⴀ ⴘⴄⴌⴑⴀ ⴌⴓ ⴋⴈⴋⴈⴖⴄⴁ ⴙⴄⴋⴂⴀⴌ.</td></tr>
<tr><td>ⴈⴁ.</td><td><big class="rd">Ⴋ</big>ⴍⴋⴄⴚ ⴋⴄ ⴑⴈⴞⴀⴐⴓⴊⴈ ⴋⴀⴚⴞⴍⴅⴀⴐⴄⴁⴈⴑⴀ ⴘⴄⴌⴈⴑⴀⴢ ⴃⴀ ⴑⴓⴊⴈⴇⴀ ⴋⴇⴀⴅⴐⴍⴁⴈⴑⴀⴢⴇⴀ ⴃⴀⴋⴀⴋⴒⴉⴈⴚⴄ ⴋⴄ.</td></tr>
<tr><td>ⴈⴂ.</td><td><big class="rd">Ⴅ</big>ⴀⴑⴜⴀⴅⴊⴌⴄ ⴓⴠⴑⴟⴓⴊⴍⴇⴀ ⴂⴆⴀⴌⴈ ⴘⴄⴌⴌⴈ ⴃⴀ ⴓⴖⴋⴐⴇⴍⴌⴈ ⴘⴄⴌⴃⴀ ⴋⴍⴈⴕⴚⴄⴌ.</td></tr>
<tr><td>ⴈⴃ.</td><td><big class="rd">Ⴋ</big>ⴈⴞⴑⴄⴌ ⴋⴄ ⴑⴈⴑⴞⴊⴇⴀⴂⴀⴌ, Ⴖⴋⴄⴐⴇⴍ, Ⴖⴋⴄⴐⴇⴍ ⴚⴞⴍⴓⴐⴄⴁⴈⴑⴀ ⴙⴄⴋⴈⴑⴀⴍ, ⴈⴞⴀⴐⴄⴁⴃⴄⴑ ⴄⴌⴀⴢ ⴙⴄⴋⴈ ⴑⴈⴋⴀⴐⴇⴊⴄⴑⴀ ⴘⴄⴌⴑⴀ.</td></tr>
<tr><td>ⴈⴄ.</td><td><big class="rd">Ⴓ</big>ⴔⴀⴊⴍ, ⴁⴀⴂⴄⴌⴈ ⴙⴄⴋⴌⴈ ⴀⴖⴀⴞⴓⴄⴌ, ⴃⴀ ⴎⴈⴐⴈ ⴙⴄⴋⴈ ⴓⴇⴞⴐⴍⴁⴃⴄⴑ ⴕⴄⴁⴓⴊⴄⴁⴀⴑⴀ ⴘⴄⴌⴑⴀ.</td></tr>
<tr><td>ⴈⴅ.</td><td><big class="rd">Ⴐ</big>ⴀⴋⴄⴇⴓ ⴓⴉⴄⴇⴓⴋⴚⴀ ⴂⴄⴌⴄⴁⴀ, ⴋⴑⴞⴓⴄⴐⴎⴊⴈ ⴘⴄ-ⴋⴚⴀ-ⴋⴄⴜⴈⴐⴀ, ⴀⴐⴀⴋⴄⴃ ⴑⴀⴉⴓⴄⴐⴇⴞⴈ ⴀⴐⴀ ⴂⴇⴌⴃⴄⴑ.</td></tr>
<tr><td>ⴈⴆ.</td><td><big class="rd">Ⴋ</big>ⴑⴞⴓⴄⴐⴎⴊⴈ Ⴖⴋⴐⴇⴈⴑⴀ ⴀⴐⴑ ⴑⴓⴊⴈ ⴘⴄⴋⴓⴑⴐⴅⴈⴊⴈ, ⴂⴓⴊⴈ ⴘⴄⴋⴓⴑⴐⴅⴈⴊⴈ ⴃⴀ ⴃⴀⴋⴃⴀⴁⴊⴄⴁⴓⴊⴈ Ⴖⴋⴄⴐⴇⴋⴀⴌ ⴀⴐⴀ ⴘⴄⴓⴐⴀⴚⴞ-ⴠⴗⴍⴑ.</td></tr>
<tr><td>ⴈⴡ.</td><td><big class="rd">Ⴉ</big>ⴄⴇⴈⴊⴈ ⴓⴗⴀⴅ, Ⴓⴔⴀⴊⴍ, ⴌⴄⴁⴈⴇⴀ ⴘⴄⴌⴈⴇⴀ ⴑⴈⴍⴌⴑⴀ ⴃⴀ ⴀⴖⴄⴘⴄⴌⴌⴄⴌ ⴆⴖⴓⴃⴄⴌⴈ ⴈⴄⴐⴓⴑⴀⴊⴄⴋⴈⴑⴀⴌⴈ.</td></tr>
<tr><td>ⴈⴇ.</td><td><big class="rd">Ⴋ</big>ⴀⴘⴈⴌ ⴂⴇⴌⴃⴄⴑ ⴋⴑⴞⴓⴄⴐⴎⴊⴈ ⴑⴈⴋⴀⴐⴇⴊⴈⴑⴀⴢ, ⴘⴄⴑⴀⴜⴈⴐⴀⴅⴈ ⴃⴀ ⴗⴍⴅⴊⴀⴃ-ⴃⴀⴑⴀⴜⴓⴄⴊⴈ; ⴋⴀⴘⴈⴌ ⴘⴄⴑⴜⴈⴐⴌⴄⴌ ⴑⴀⴉⴓⴐⴇⴞⴄⴅⴄⴊⴑⴀ ⴘⴄⴌⴑⴀ ⴆⴄⴃⴀ ⴆⴓⴀⴐⴀⴉⴌⴈ.</td></tr>
</table>
<div class="rdc"><big class="rd">Ⴊ</big>ⴍⴚⴅⴀ ⴜⴋⴈⴃⴈⴑⴀ ⴈⴍⴀⴌⴄ ⴍⴕⴐⴍⴎⴈⴐⴈⴑⴀ, ⴀⴖⴑⴀⴐⴄⴁⴈⴑⴀⴇⴣⴑ ⴚⴍⴃⴅⴀⴇⴀ ⴃⴀ ⴑⴈⴌⴀⴌⴓⴊⴈⴑⴀ :</div>
<p><big class="rd">Ⴅ</big>ⴀⴈ ⴙⴄⴋⴃⴀ, ⴐⴀⴋⴄⴇⴓ ⴚⴍⴃⴅⴀⴌⴈ ⴙⴄⴋⴌⴈ ⴀⴐⴈⴀⴌ ⴓⴔⴐⴍⴑ ⴕⴅⴈⴘⴈⴑⴀ ⴆⴖⴅⴈⴑⴀ, ⴃⴀ ⴋⴄ ⴘⴄⴉⴐⴓⴊ-ⴅⴀⴐ ⴋⴀⴇⴂⴀⴌ, ⴅⴈⴇⴀⴐⴚⴀ ⴑⴀⴉⴐⴅⴄⴊⴈⴇⴀ ⴐⴉⴈⴌⴈⴑⴀⴇⴀ ⴃⴀ ⴀⴐⴀ ⴋⴀⴕⴅⴑ ⴉⴀⴃⴌⴈⴄⴐⴄⴁⴀ ⴀⴖⴞⴈⴊⴅⴀⴃ ⴑⴈⴋⴀⴖⴊⴄⴑⴀ ⴚⴈⴑⴀⴑⴀ, ⴅⴈⴑⴑⴀⴋⴄ ⴋⴈⴅⴈⴅⴊⴒⴍⴃⴄ, ⴀⴐⴀⴋⴄⴃ ⴘⴄⴌⴃⴀ ⴋⴍⴋⴀⴐⴇ ⴋⴍⴜⴗⴀⴊⴄⴍ Ⴓⴔⴀⴊⴍ, ⴐⴀⴋⴄⴇⴓ ⴛⴅⴈⴐ-ⴓⴞⴑⴄⴌⴄⴁⴄⴊ ⴞⴀⴐ, ⴃⴀ ⴘⴄⴌⴃⴀ ⴋⴍⴋⴀⴐⴇ ⴋⴍⴅⴈⴅⴊⴒⴈ, ⴃⴀ ⴋⴐⴀⴅⴀⴊⴇⴀ ⴋⴍⴜⴗⴀⴊⴄⴁⴀⴇⴀ ⴘⴄⴌⴇⴀ ⴘⴄⴓⴅⴐⴃⴄⴁⴈ, ⴘⴄⴌ Ⴓⴔⴀⴊⴍ ⴓⴐⴙ ⴂⴄⴕⴋⴌⴄⴁⴈ, ⴃⴀ ⴘⴄⴌⴃⴀⴅⴄ ⴋⴍⴅⴈⴑⴜⴐⴀⴔⴈ ⴛⴅⴈⴐⴓⴞⴑⴄⴌⴄⴁⴄⴊⴍ, ⴘⴄⴌⴃⴀⴅⴄ ⴋⴍⴅⴈⴅⴊⴒⴈ ⴋⴐⴀⴅⴀⴊⴇⴀ ⴑⴀⴞⴈⴄⴐⴄⴁⴀⴇⴀ ⴘⴄⴌⴇⴀⴇⴅⴑ, ⴃⴀ ⴊⴋⴍⴁⴈⴄⴐⴀⴃ ⴅⴖⴀⴖⴀⴃⴄⴁ, ⴂⴀⴐⴄ ⴋⴈⴀⴕⴚⴈⴄ ⴎⴈⴐⴈ ⴘⴄⴌⴈ ⴚⴍⴃⴅⴀⴇⴀ ⴙⴄⴋⴇⴀⴂⴀⴌ, ⴃⴀ ⴗⴍⴅⴄⴊⴌⴈ ⴓⴑⴟⴓⴊⴍⴄⴁⴀⴌⴈ ⴙⴄⴋⴌⴈ ⴀⴖⴞⴍⴚⴄⴌ, ⴑⴀⴞⴄⴊⴈⴑⴀ ⴘⴄⴌⴈⴑⴀⴇⴣⴑ ⴋⴞⴍⴊⴍⴑⴀ, ⴐⴀⴋⴄⴇⴓ ⴀⴐⴀ ⴋⴀⴕⴅⴑ ⴐⴍⴋⴄⴊⴈⴋⴚⴀ ⴜⴀⴐⴂⴈⴃⴂⴈⴌⴄ ⴘⴄⴌ, ⴀⴐⴚⴀ ⴑⴀⴕⴋⴄⴌⴈ ⴉⴄⴇⴈⴊⴌⴈ, ⴀⴐⴚⴀ ⴂⴓⴊⴈ ⴜⴋⴈⴃⴀ, ⴀⴐⴀⴋⴄⴃ ⴑⴀⴑⴍⴄⴁⴀⴢ ⴞⴍⴊⴍ ⴋⴀⴕⴅⴑ ⴘⴄⴌⴈⴑⴀ ⴋⴍⴜⴗⴀⴊⴄⴁⴈⴑⴀ, ⴃⴀ ⴃⴀⴅⴑⴃⴄⴁ ⴑⴓⴊⴑⴀ ⴙⴄⴋⴑⴀ, ⴀⴐⴀⴋⴄⴃ ⴘⴄⴌⴈⴑⴀ ⴉⴀⴚⴇⴋⴍⴗⴅⴀⴐⴄⴁⴈⴑⴀ ⴜⴈⴌⴀⴘⴄ, ⴐⴀⴇⴀ ⴂⴓⴊⴈ ⴜⴋⴈⴃⴀ ⴃⴀⴠⴁⴀⴃⴍ ⴙⴄⴋⴇⴀⴌⴀ Ⴖⴋⴄⴐⴇⴍ, ⴃⴀ ⴑⴓⴊⴈⴇⴀ ⴜⴋⴈⴃⴈⴇⴀ ⴃⴀⴋⴀⴋⴒⴉⴈⴚⴍ ⴋⴄ, ⴐⴀⴇⴀ ⴀⴐⴖⴀⴐⴀ ⴃⴀⴅⴄⴚⴄ ⴋⴄ ⴉⴅⴀⴊⴀⴃ, ⴃⴀ ⴀⴐⴖⴀⴐⴀ ⴋⴈⴅⴈⴜⴈⴍ ⴚⴍⴃⴅⴈⴑⴀ ⴂⴀⴌⴜⴈⴐⴓⴊⴄⴁⴀⴑⴀ, ⴀⴐⴀⴋⴄⴃ ⴀⴋⴈⴄⴐⴈⴇⴂⴀⴌ ⴂⴋⴍⴌⴍ ⴘⴄⴌ ⴑⴈⴋⴀⴐⴇⴊⴈⴇ ⴃⴀ ⴝⴄⴘⴋⴀⴐⴈⴒⴄⴁⴈⴇ ⴗⴍⴅⴄⴊⴇⴀ ⴃⴖⴄⴇⴀ ⴚⴞⴍⴅⴐⴄⴁⴈⴑⴀ ⴙⴄⴋⴈⴑⴀⴇⴀ, ⴐⴀⴋⴄⴇⴓ ⴘⴄⴌⴈ ⴀⴐⴑ ⴑⴓⴔⴄⴅⴀ, ⴛⴀⴊⴈ, ⴃⴀ ⴃⴈⴃⴄⴁⴀ, ⴋⴀⴋⴈⴑⴀ ⴃⴀ ⴛⴈⴑⴀ ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ.</p>
<div class="rdc"><big class="rd">Ⴊ</big>ⴍⴚⴅⴀ ⴜⴋⴈⴃⴈⴑⴀ ⴀⴋⴍⴌⴈⴑⴈ :</div>
<p><big class="rd">Ⴓ</big>ⴔⴀⴊⴍ Ⴖⴋⴄⴐⴇⴍ ⴚⴞⴍⴅⴐⴄⴁⴈⴑⴀ ⴙⴓⴄⴌⴈⴑⴀⴍ, ⴐⴍⴋⴄⴊⴋⴀⴌ ⴜⴈⴌⴀⴑⴜⴀⴐⴋⴄⴒⴗⴅⴄⴊⴈⴑⴀ ⴘⴄⴌⴈⴑⴀ ⴌⴀⴇⴀⴌⴈⴑ ⴋⴈⴄⴐ, ⴀⴋⴞⴈⴊⴄ ⴃⴀⴅⴈⴇⴑ, ⴃⴀ ⴘⴄⴈⴌⴀⴌⴀ ⴘⴄⴚⴍⴃⴄⴁⴀⴌⴈ ⴋⴈⴑⴌⴈ, ⴃⴀ ⴘⴄⴌ ⴋⴈⴠⴋⴀⴃⴊⴄ ⴘⴄⴌⴃⴍⴁⴀ, ⴃⴀ ⴋⴀⴌⴀⴑⴄⴑⴈ ⴘⴄⴋⴃⴂⴍⴋⴀⴃ ⴊⴍⴚⴅⴈⴑⴀ ⴘⴄⴈⴜⴈⴐⴄⴌ, ⴘⴄⴌ ⴋⴄⴓⴔⴡⴍ ⴋⴍⴜⴗⴀⴊⴄⴍ ⴂⴄⴅⴄⴃⴐⴄⴁⴈ, ⴘⴄⴈⴜⴈⴐⴄⴌ ⴀⴜⴚⴀ ⴙⴄⴋ ⴓⴖⴈⴐⴑⴈⴑⴀ ⴋⴍⴌⴈⴑⴀ ⴘⴄⴌⴈⴑⴀⴂⴀⴌ ⴑⴈⴌⴀⴌⴓⴊⴈⴇ ⴅⴄⴃⴐⴄⴁⴀ ⴘⴄⴚⴍⴃⴄⴁⴀⴇⴀⴇⴣⴑ, ⴘⴄⴌⴈⴑⴀⴄⴁⴐ ⴑⴀⴞⴈⴄⴐⴄⴁⴈⴑⴀ ⴓⴂⴓⴊⴄⴁⴄⴊⴑ ⴠⴗⴅⴄⴌ ⴗⴍⴅⴄⴊⴌⴈ ⴘⴄⴚⴍⴃⴄⴁⴀⴌⴈ ⴙⴄⴋⴌⴈ, ⴐⴀⴋⴄⴇⴓ ⴘⴄⴌ Ⴓⴔⴀⴊⴋⴀⴌ ⴠⴁⴐⴛⴀⴌⴄ ⴑⴀⴋⴄⴍⴚ ⴃⴀ ⴀⴇⴘⴅⴈⴃ ⴂⴆⴈⴑ ⴘⴄⴌⴃⴍⴁⴀ, ⴐⴍⴋⴄⴊⴌⴈ ⴘⴄⴑⴚⴅⴈⴅⴈⴀⴌ ⴚⴍⴃⴅⴀⴑⴀ, ⴐⴀⴋⴄⴇⴓ ⴃⴈⴃ ⴀⴐⴑ ⴜⴗⴀⴊⴍⴁⴀ ⴘⴄⴌⴈ, ⴐⴀⴋⴄⴇⴓ ⴘⴄⴌ ⴞⴀⴐ Ⴖⴋⴄⴐⴇⴈ ⴋⴍⴌⴀⴌⴓⴊⴇⴀ, ⴃⴀ ⴘⴄⴌⴈ ⴀⴐⴑ ⴛⴀⴊⴈ ⴃⴀ ⴃⴈⴃⴄⴁⴀ, ⴋⴀⴋⴈⴑⴀ, ⴃⴀ ⴛⴈⴑⴀ, ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ.</p>
<div class="rdc"><big class="rd">Ⴊ</big>ⴍⴚⴅⴀ ⴜⴋⴈⴃⴈⴑⴀ ⴄⴔⴐⴄⴋⴈⴑⴈ :</div>
<p><big class="rd">Ⴅ</big>ⴑⴚⴍⴃⴄ ⴋⴄ ⴃⴀ ⴀⴐⴀ ⴂⴀⴌⴅⴄⴘⴍⴐⴄ ⴚⴍⴃⴅⴀⴑⴀ, ⴃⴀ ⴋⴄ ⴅⴄⴅⴄⴃⴐⴄⴁⴈ ⴋⴍⴜⴗⴀⴊⴄⴁⴀⴑⴀ ⴘⴄⴌⴑⴀ, ⴃⴀⴋⴈⴔⴀⴐⴄ ⴋⴄ ⴠⴄ ⴉⴄⴇⴈⴊⴍ, ⴋⴈⴑⴀⴟⴄ ⴋⴄ ⴃⴀ ⴜⴋⴈⴃⴀ ⴋⴗⴀⴅ ⴠⴄ ⴒⴉⴁⴈⴊⴍ, ⴋⴈⴊⴞⴈⴌⴄ ⴋⴄ, ⴐⴀⴋⴄⴇⴓ ⴜⴗⴊⴓⴊ ⴅⴀⴐ, ⴋⴀⴚⴞⴍⴅⴌⴄ ⴋⴄ, ⴐⴀⴋⴄⴇⴓ ⴋⴍⴅⴉⴅⴄⴃ ⴚⴍⴃⴅⴈⴇⴀ, ⴑⴓⴌⴌⴄⴊ ⴋⴗⴀⴅ ⴋⴄ, ⴐⴀⴋⴄⴇⴓ ⴜⴗⴊⴓⴊⴄⴁⴀⴌⴈ ⴙⴄⴋⴌⴈ ⴘⴄⴗⴐⴍⴊⴃⴄⴑ ⴃⴀ ⴑⴈⴐⴚⴞⴅⴈⴊⴋⴀⴌ ⴃⴀⴋⴚⴀ ⴋⴄ, ⴀⴖⴋⴀⴃⴂⴈⴌⴄ, ⴐⴍⴋⴄⴊⴈ ⴄⴑⴄ ⴃⴀⴌⴇⴕⴋⴓⴊ ⴅⴀⴐ ⴋⴖⴅⴈⴋⴄⴑⴀ ⴘⴈⴌⴀ ⴃⴀ ⴃⴀⴚⴄⴋⴓⴊ ⴅⴀⴐ, ⴀⴖⴋⴀⴃⴂⴈⴌⴄ ⴋⴄ, ⴋⴄ ⴅⴀⴐ, ⴐⴍⴋⴄⴊⴋⴀⴌ ⴘⴄⴅⴑⴚⴅⴀⴊⴄ ⴑⴟⴓⴊⴈ ⴃⴀ ⴁⴈⴜⴈⴀⴌ ⴅⴗⴀⴅ, ⴃⴀⴁⴌⴄⴊⴄⴁⴓⴊⴈ ⴂⴀⴌⴋⴀⴌⴀⴇⴊⴄ, ⴋⴍⴋⴀⴕⴚⴈⴄ ⴋⴄ, ⴚⴇⴍⴋⴈⴊⴈ ⴄⴑⴄ, ⴃⴀ ⴋⴍⴋⴈⴛⴈⴄ ⴜⴀⴐⴜⴗⴋⴄⴃⴓⴊⴈ ⴄⴑⴄ. ⴅⴀⴈⴋⴄ, Ⴓⴔⴀⴊⴍ ⴘⴄⴑⴅⴀⴐⴓⴊⴑⴀ ⴀⴋⴀⴑ, ⴐⴍⴋⴄⴊⴈ ⴀⴐⴀ ⴖⴈⴐⴑ ⴅⴀⴐ ⴀⴖⴞⴈⴊⴅⴀⴃ ⴆⴄⴚⴀⴃ.</p>
<div class="rdc"><big class="rd">Ⴊ</big>ⴍⴚⴅⴀ ⴜⴋⴈⴃⴈⴑⴀ ⴈⴑⴀⴉ ⴂⴀⴌⴘⴍⴐⴄⴁⴓⴊⴈⴑⴀ :</div>
<p><big class="rd">Ⴓ</big>ⴔⴀⴊⴍ Ⴈⴄⴑⴍ Ⴕⴐⴈⴑⴒⴄ Ⴖⴋⴄⴐⴇⴍ ⴙⴓⴄⴌⴍ, ⴐⴍⴋⴄⴊⴈ ⴄⴂⴄ ⴋⴍⴜⴗⴀⴊⴄⴁⴈⴇⴀ ⴘⴄⴌⴈⴇⴀ ⴑⴒⴈⴐⴍⴃⴈ ⴊⴀⴆⴀⴐⴄⴑ ⴆⴄⴃⴀ, ⴃⴀ ⴃⴀⴑⴇⴞⴈⴄⴌ ⴋⴈⴑ ⴆⴄⴃⴀ ⴊⴋⴍⴁⴈⴄⴐⴄⴁⴈⴇ ⴜⴋⴈⴃⴀⴌⴈ ⴈⴂⴈ ⴚⴐⴄⴋⴊⴌⴈ ⴘⴄⴌⴌⴈ. ⴘⴄⴈⴜⴈⴐⴄⴌ ⴚⴐⴄⴋⴊⴌⴈⴚⴀ ⴄⴑⴄ ⴑⴈⴋⴜⴀⴐⴈⴑⴀ ⴙⴄⴋⴈⴑⴀ ⴃⴀ ⴅⴌⴄⴁⴈⴇⴀ ⴋⴈⴇ ⴘⴄⴌⴈⴇⴀ ⴜⴋⴈⴃⴈⴇⴀ ⴅⴌⴄⴁⴀⴇⴀⴂⴀⴌ ⴑⴓⴊⴑⴀ ⴙⴄⴋⴑⴀ ⴓⴊⴞⴈⴌⴄ. ⴃⴀ ⴜⴗⴊⴓⴊⴄⴁⴈⴇⴀ ⴘⴄⴌⴈⴇⴀ ⴜⴋⴈⴃⴈⴇⴀ ⴜⴗⴊⴓⴊⴄⴁⴀⴇⴀⴂⴀⴌ ⴑⴓⴊⴈ ⴙⴄⴋⴈ ⴂⴀⴌⴠⴉⴓⴐⴌⴄ, ⴃⴀ ⴑⴓⴌⴌⴄⴊⴄⴁⴈⴇⴀ ⴋⴈⴇ ⴓⴞⴐⴜⴌⴄⴊⴇⴀ ⴞⴍⴐⴚⴇⴀ ⴘⴄⴌⴇⴀⴇⴀ ⴑⴈⴋⴗⴐⴀⴊⴄ ⴞⴍⴐⴚⴇⴀ ⴙⴄⴋⴇⴀ ⴂⴀⴌⴀⴑⴓⴌⴌⴄⴊⴄ, ⴃⴀ ⴌⴀⴖⴅⴊⴈⴇⴀ ⴋⴈⴇ, ⴐⴍⴋⴄⴊⴈ ⴃⴀⴁⴀⴃⴄⴁⴓⴊⴇⴀ ⴘⴄⴌⴇⴀⴂⴀⴌ ⴋⴈⴈⴖⴄ, ⴃⴀⴀⴒⴉⴁⴄ ⴑⴓⴊⴈ ⴙⴄⴋⴈ ⴑⴈⴋⴜⴀⴐⴈⴑⴀ ⴋⴈⴑⴂⴀⴌ, ⴐⴍⴋⴄⴊ ⴋⴍⴅⴈⴖⴄ ⴋⴒⴄⴐⴇⴀ ⴙⴄⴋⴇⴀⴂⴀⴌ. ⴀⴖⴋⴀⴐⴇⴄⴁⴈⴇⴀ ⴜⴋⴈⴃⴈⴑⴀ ⴟⴅⴀⴐⴈⴑⴀ ⴘⴄⴌⴈⴑⴀⴇⴀ, ⴀⴖⴋⴀⴐⴇⴄ ⴂⴍⴌⴄⴁⴀ ⴙⴄⴋⴈ ⴄⴘⴋⴀⴉⴇⴀⴂⴀⴌ ⴋⴈⴃⴐⴄⴉⴈⴊⴈ ⴋⴈⴃⴐⴄⴉⴈⴇⴀ ⴜⴋⴈⴃⴈⴑⴀ ⴇⴀⴅⴈⴑⴀ ⴘⴄⴌⴈⴑⴀⴇⴀ ⴟⴅⴀⴐⴑⴀ ⴆⴄⴃⴀ, ⴀⴖⴋⴀⴐⴇⴄ ⴇⴀⴅⴈ ⴙⴄⴋⴈ ⴋⴒⴄⴐⴇⴀⴂⴀⴌ ⴃⴀⴇⴐⴂⴓⴌⴅⴈⴊⴈ ⴤⴄⴊⴈⴇⴀ ⴋⴈⴇ ⴜⴋⴈⴃⴈⴇⴀ, ⴐⴍⴋⴄⴊⴌⴈ ⴂⴀⴌⴈⴎⴗⴐⴄⴌ ⴟⴅⴀⴐⴑⴀ ⴆⴄⴃⴀ, ⴀⴖⴋⴍⴋⴈⴗⴅⴀⴌⴄ ⴋⴄ ⴑⴈⴖⴐⴋⴄⴇⴀⴂⴀⴌ ⴚⴍⴃⴅⴀⴇⴀ ⴙⴄⴋⴇⴀⴑⴀ. ⴗⴅⴐⴈⴋⴊⴈⴑ-ⴚⴄⴋⴈⴇⴀ ⴋⴈⴇ ⴃⴀ ⴌⴄⴐⴜⴗⴅⴈⴇⴀ ⴎⴈⴐⴈⴑⴀ ⴘⴄⴌⴈⴑⴀ ⴜⴋⴈⴃⴈⴑⴀⴇⴀ ⴂⴀⴌⴜⴋⴈⴃⴄ ⴎⴈⴐⴈ ⴙⴄⴋⴈ ⴘⴄⴁⴖⴀⴊⴓⴊⴈ ⴚⴍⴃⴅⴈⴇⴀ ⴃⴀ ⴓⴑⴟⴓⴊⴍⴄⴁⴈⴇⴀ ⴙⴄⴋⴈⴇⴀ, ⴃⴀ ⴑⴓⴊⴈⴇⴀ ⴋⴈⴇ ⴜⴋⴈⴃⴈⴇⴀ ⴘⴄⴌⴈⴇⴀ ⴐⴍⴋⴄⴊⴈ ⴟⴅⴀⴐⴑⴀ ⴆⴄⴃⴀ ⴘⴄⴠⴅⴄⴃⴐⴄ ⴋⴀⴋⴀⴑⴀ, ⴜⴀⴐⴋⴈⴛⴄⴖⴅ ⴋⴄ ⴋⴍⴑⴊⴅⴀⴃ ⴘⴄⴌⴃⴀ ⴋⴈⴋⴀⴐⴇ ⴂⴆⴀⴇⴀⴂⴀⴌ ⴓⴑⴟⴓⴊⴍⴄⴁⴈⴑⴀ ⴙⴄⴋⴈⴑⴀⴇⴀ, ⴐⴀⴋⴄⴇⴓ ⴀⴐⴀ ⴋⴀⴕⴅⴑ, ⴋⴀⴚⴞⴍⴅⴀⴐ, ⴂⴓⴊⴈ ⴋⴜⴓⴞⴀⴐⴄ ⴋⴍⴛⴈⴄⴁⴀⴃ ⴘⴄⴌⴃⴀ, ⴀⴐⴀ ⴋⴀⴕⴅⴑ ⴑⴈⴌⴀⴌⴓⴊⴈ ⴃⴀ ⴊⴋⴍⴁⴈⴄⴐⴄⴁⴀ, ⴐⴍⴋⴄⴊⴈ ⴋⴍⴀⴕⴚⴄⴅⴑ ⴂⴀⴌⴜⴈⴐⴓⴊⴇⴀ ⴑⴀⴑⴍⴄⴁⴀⴃ, ⴀⴐⴀ ⴋⴕⴍⴌⴀⴌ ⴋⴄⴓⴔⴡⴍ ⴚⴐⴄⴋⴊⴌⴈ ⴌⴓⴂⴄⴘⴈⴌⴈⴑ-ⴑⴀⴚⴄⴋⴄⴊⴀⴃ ⴑⴓⴊⴈⴑⴀ ⴙⴄⴋⴈⴑⴀ. ⴃⴀⴁⴌⴄⴊⴄⴁⴓⴊ-ⴀⴐⴑ ⴋⴄⴓⴔⴡⴍ ⴂⴍⴌⴄⴁⴀ ⴙⴄⴋⴈ ⴃⴀ ⴅⴄⴐ ⴋⴍⴈⴕⴚⴄⴅⴈⴑ ⴘⴈⴘⴑⴀ ⴘⴄⴌⴑⴀ, ⴂⴀⴌⴂⴐⴈⴊⴄⴁⴓⴊ ⴀⴐⴑ ⴂⴓⴊⴈ ⴙⴄⴋⴈ ⴑⴈⴋⴞⴓⴐⴅⴀⴊⴈⴑⴀ ⴑⴈⴗⴅⴀⴐⴓⴊⴈⴑⴀ ⴜⴋⴈⴃⴈⴑⴀ ⴘⴄⴌⴈⴑⴀ, ⴃⴀ ⴀⴐⴀ ⴀⴕⴅⴑ ⴂⴓⴊⴑⴀ ⴙⴄⴋⴑⴀ ⴂⴀⴌⴁⴀⴌⴀ ⴚⴐⴄⴋⴊⴈⴇⴀ ⴋⴈⴇ ⴐⴍⴋⴄⴊⴈ ⴑⴀⴇⴌⴍ ⴀⴐⴑ ⴘⴄⴌⴃⴀ: ⴀⴐⴀⴋⴄⴃ ⴘⴄⴌ Ⴈⴄⴑⴍ Ⴕⴐⴈⴑⴒⴄ ⴋⴄⴓⴔⴡⴍ ⴙⴄⴋⴍ ⴃⴀ Ⴖⴋⴄⴐⴇⴍ ⴙⴄⴋⴍ, ⴐⴍⴋⴄⴊⴋⴀⴌ ⴋⴍⴋⴈⴗⴈⴃⴄ ⴑⴈⴑⴞⴊⴈⴇⴀ ⴘⴄⴌⴈⴇⴀ ⴜⴋⴈⴃⴈⴇⴀ ⴀⴜⴚⴀ ⴋⴍⴋⴋⴀⴃⴊⴄ ⴋⴄ ⴑⴈⴌⴀⴌⴓⴊⴈ ⴃⴀ ⴂⴓⴊⴈ ⴒⴉⴈⴅⴌⴄⴓⴊⴈ ⴐⴀⴇⴀ ⴂⴀⴋⴍⴅⴈⴃⴄ ⴋⴄ ⴗⴍⴅⴊⴈⴇⴀ ⴂⴓⴊⴈⴇⴀ ⴙⴄⴋⴈⴇⴀ ⴛⴈⴄⴁⴀⴃ ⴘⴄⴌⴃⴀ ⴋⴜⴗⴄⴋⴑⴈⴑⴀ ⴋⴀⴂⴈⴑ ⴑⴀⴞⴈⴄⴐⴈⴑⴀ ⴃⴀ ⴋⴉⴓⴐⴌⴀⴊⴈⴑⴀ ⴋⴀⴂⴈⴑ ⴂⴀⴌⴜⴈⴐⴓⴊⴇⴀⴑⴀ, ⴐⴀⴋⴄⴇⴓ ⴇⴅⴈⴌⴈⴄⴐ ⴘⴄⴌⴑⴀ ⴀⴐⴀ ⴂⴀⴌⴈⴉⴓⴐⴌⴄⴁⴈⴀⴌ ⴜⴗⴊⴓⴊⴄⴁⴀⴌⴈ ⴄⴑⴄ ⴑⴓⴊⴈⴑⴀ ⴙⴄⴋⴈⴑⴀⴌⴈ ⴃⴀ ⴓⴚⴞⴍ ⴅⴀⴐ ⴋⴄ ⴗⴍⴅⴊⴈⴑⴀⴂⴀⴌ ⴉⴄⴇⴈⴊⴈⴑⴀ, ⴓⴉⴄⴇⴓ ⴀⴐⴀ ⴋⴍⴋⴋⴀⴃⴊⴄ ⴋⴄ ⴋⴀⴃⴊⴈⴇⴀ ⴘⴄⴌⴈⴇⴀ ⴋⴀⴋⴈⴑⴀ ⴋⴈⴑ ⴋⴈⴄⴐ ⴜⴋⴈⴃⴈⴑⴀ ⴘⴄⴌⴈⴑⴀ ⴐⴍⴋⴄⴊⴋⴀⴌ ⴓⴜⴈⴌⴀⴐⴄⴑ ⴑⴀⴓⴉⴓⴌⴄⴇⴀ ⴂⴘⴅⴀ ⴘⴄⴌ ⴇⴀⴌⴀⴋⴍⴑⴀⴗⴃⴐⴄⴇ ⴋⴈⴑⴑⴀ. ⴂⴀⴌⴀⴀⴞⴊⴄ ⴑⴓⴊⴑⴀ ⴘⴍⴐⴈⴑ ⴙⴄⴋⴑⴀ ⴘⴅⴄⴌⴈⴄⴐⴄⴁⴀ ⴈⴂⴈ ⴞⴀⴒⴈⴑⴀ ⴘⴄⴌⴈⴑⴀ, ⴃⴀ ⴑⴓⴊⴈⴑⴀ ⴋⴈⴄⴐ ⴜⴋⴈⴃⴈⴑⴀ ⴘⴄⴌⴈⴑⴀ ⴂⴀⴌⴀⴌⴀⴇⴊⴄ ⴑⴓⴊⴈ ⴙⴄⴋⴈ ⴃⴀⴁⴌⴄⴊⴄⴁⴓⴊⴈ ⴚⴍⴃⴅⴈⴇⴀ. ⴋⴄⴓⴔⴡⴍ ⴙⴄⴋⴍ ⴋⴍⴋⴋⴀⴃⴊⴄ ⴋⴄ ⴑⴀⴞⴈⴄⴐⴍ ⴋⴀⴃⴊⴈ ⴘⴄⴌⴈ, ⴑⴀⴞⴈⴄⴐⴍ ⴃⴀ ⴉⴀⴚⴇⴋⴍⴗⴅⴀⴐⴄⴍ ⴃⴀⴖⴀⴚⴀⴇⴓ ⴋⴄ ⴃⴀⴂⴈⴒⴄⴅⴄ ⴘⴄⴌ, ⴀⴐⴀⴋⴄⴃ ⴘⴄⴌ ⴑⴀⴞⴈⴄⴐⴄⴁⴈⴇⴀ ⴘⴄⴌⴈⴇⴀ ⴌⴓ ⴃⴀⴋⴈⴒⴄⴍⴁ ⴋⴄ ⴃⴀⴖⴀⴚⴀⴇⴓ ⴋⴄ ⴜⴀⴐⴅⴑⴜⴗⴋⴈⴃⴄ ⴌⴄⴁⴑⴈⴇ ⴙⴄⴋⴈⴇ ⴇⴀⴅⴈ ⴙⴄⴋⴈ, ⴑⴀⴋⴜⴗⴑⴍⴑⴀ ⴘⴄⴌⴈⴑⴀⴂⴀⴌ, ⴀⴐⴀⴋⴄⴃ ⴘⴄⴌ ⴋⴍⴜⴗⴀⴊⴄⴁⴈⴇⴀ ⴘⴄⴌⴈⴇⴀ ⴂⴀⴋⴍⴅⴄⴃ ⴛⴈⴄⴁⴀⴃ ⴙⴄⴋⴃⴀ ⴃⴀ ⴘⴄⴋⴈⴗⴅⴀⴌⴄ ⴁⴀⴉⴑⴀ ⴘⴄⴌⴑⴀ ⴜⴋⴈⴃⴀⴑⴀ ⴃⴀ ⴇⴀⴌⴀ ⴘⴄⴋⴐⴀⴚⴞⴄ ⴋⴄ ⴚⴞⴍⴅⴀⴐⴇⴀ ⴋⴀⴇ ⴇⴀⴌⴀ ⴉⴓⴐⴇⴞⴄⴓⴊⴈⴑⴀ ⴑⴀⴋⴜⴗⴑⴍⴑⴀ ⴘⴄⴌⴈⴑⴀⴇⴀ ⴃⴀ ⴂⴀⴋⴍⴋⴆⴀⴐⴃⴄ ⴋⴄ ⴋⴀⴇ ⴇⴀⴌⴀ ⴑⴀⴛⴍⴅⴀⴐⴈⴇⴀ ⴋⴈⴇ ⴑⴀⴈⴃⴓⴋⴊⴍⴇⴀ ⴜⴋⴈⴃⴀⴇⴀ ⴘⴄⴌⴇⴀⴇⴀ ⴃⴀ ⴖⴈⴐⴑ ⴅⴈⴕⴋⴌⴄ ⴓⴖⴈⴐⴑⴈ ⴄⴑⴄ ⴋⴍⴌⴀ ⴘⴄⴌⴈ ⴞⴈⴊⴅⴀⴃ ⴌⴀⴇⴄⴊⴑⴀ ⴎⴈⴐⴈⴑⴀ ⴘⴄⴌⴈⴑⴀⴑⴀ. ⴐⴀⴋⴄⴇⴓ ⴘⴄⴌⴈ ⴀⴐⴑ ⴑⴓⴔⴄⴅⴀ, ⴛⴀⴊⴈ, ⴃⴀ ⴃⴈⴃⴄⴁⴀ, ⴋⴀⴋⴈⴑⴀ ⴃⴀ ⴛⴈⴑⴀ, ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜ ⴃⴀ ⴋⴀⴐⴀⴃⴈⴑ, ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ.</p>
<div class="rdc"><big class="rd">Ⴊ</big>ⴍⴚⴅⴀ ⴜⴋⴈⴃⴈⴑⴀ ⴒⴈⴋⴍⴇⴄⴑⴈ :</div>
<p><big class="rd">Ⴓ</big>ⴔⴀⴊⴍ Ⴖⴋⴄⴐⴇⴍ ⴃⴀⴋⴁⴀⴃⴄⴁⴄⴊⴍ ⴗⴍⴅⴄⴊⴇⴀⴍ, ⴊⴍⴚⴅⴀ ⴙⴓⴄⴌⴈ ⴈⴑⴋⴈⴌⴄ ⴕⴐⴈⴑⴒⴄⴑ-ⴋⴍⴗⴅⴀⴐⴈⴑⴀ ⴄⴐⴈⴑⴀ ⴘⴄⴌⴈⴑⴀ, ⴇⴀⴌⴀⴋⴍⴑⴀⴞⴄⴊⴈⴑⴀⴇⴣⴑ, ⴃⴀ ⴋⴍⴈⴞⴑⴄⴌⴄ ⴘⴄⴌⴈ ⴜⴋⴈⴃⴀ ⴉⴀⴇⴍⴊⴈⴉⴄ ⴃⴀ ⴑⴀⴋⴍⴚⴈⴕⴓⴊⴍ ⴄⴉⴊⴄⴑⴈⴀ, ⴐⴍⴋⴄⴊⴈ ⴋⴍⴈⴂⴄ ⴑⴈⴑⴞⴊⴈⴇⴀ ⴘⴄⴌⴈⴇⴀ ⴃⴀ ⴃⴀⴠⴑⴞⴄⴌ ⴜⴗⴊⴓⴊⴄⴁⴀⴌⴈ ⴘⴈⴌⴀⴂⴀⴌ ⴋⴜⴅⴀⴊⴄⴁⴄⴊⴇⴀⴌⴈ, ⴃⴀ ⴋⴍⴄⴚ ⴄⴐⴇⴍⴁⴀ ⴋⴀⴐⴇⴊⴋⴀⴃⴈⴃⴄⴁⴄⴊⴇⴀ ⴘⴄⴌⴇⴀ, ⴃⴀ ⴘⴄⴆⴖⴓⴃⴄⴌ ⴈⴂⴈⴌⴈ ⴆⴄⴂⴀⴐⴃⴀⴋⴍⴈⴇⴀ ⴘⴄⴜⴄⴅⴌⴈⴇⴀ, ⴃⴀ ⴀⴌⴂⴄⴊⴍⴑⴇⴀ ⴜⴄⴑⴇⴀ ⴂⴀⴌⴛⴊⴈⴄⴐⴄⴁⴓⴊⴌⴈ, ⴂⴀⴊⴍⴁⴀⴃ ⴃⴀ ⴃⴈⴃⴄⴁⴀⴃ ⴗⴍⴅⴊⴀⴃⴜⴋⴈⴃⴈⴑⴀ ⴃⴀ ⴓⴞⴐⴜⴌⴄⴊⴈⴑⴀ ⴑⴀⴞⴄⴊⴈⴑⴀ ⴘⴄⴌⴈⴑⴀ, ⴃⴀⴈⴚⴅⴄⴌ, ⴑⴈⴋⴒⴉⴈⴚⴈⴇ ⴄⴐⴈ ⴙⴓⴄⴌⴈ, ⴃⴀ ⴋⴒⴄⴐⴇⴀ ⴋⴍⴋⴀⴐⴇ ⴋⴛⴊⴄⴍⴁⴀ ⴑⴀⴋⴀⴐⴀⴃⴈⴑⴍ ⴋⴈⴀⴌⴈⴝⴄ ⴋⴀⴑ, ⴂⴓⴊⴈⴑⴞⴋⴈⴑ-ⴗⴍⴔⴀ ⴃⴀ ⴋⴘⴅⴈⴃⴍⴁⴀ ⴘⴄⴌⴈ ⴋⴈⴋⴀⴃⴊⴄ ⴑⴍⴔⴄⴊⴑⴀ, ⴃⴀ ⴋⴈⴀⴌⴈⴝⴄ ⴕⴓⴄⴗⴀⴌⴀⴑⴀ ⴌⴀⴗⴍⴔⴇⴀ ⴓⴞⴅⴄⴁⴀ, ⴃⴀ ⴄⴐⴑⴀ ⴑⴀⴆⴐⴃⴄⴊⴇⴀ ⴈⴀⴔⴍⴁⴀ, ⴐⴀⴇⴀ ⴂⴀⴌⴅⴑⴛⴖⴄⴇ ⴂⴊⴀⴞⴀⴉⴌⴈ ⴘⴄⴌⴈⴇⴀ ⴎⴓⴐⴈⴇⴀ, ⴃⴀ ⴋⴀⴐⴀⴃⴈⴑ ⴋⴀⴃⴊⴍⴁⴈⴑⴀ ⴂⴀⴊⴍⴁⴀⴑⴀ ⴘⴄⴅⴑⴜⴈⴐⴀⴅⴃⴄⴇ ⴘⴄⴌⴃⴀ, ⴉⴀⴚⴇ-ⴋⴍⴗⴅⴀⴐⴈⴑⴀ Ⴖⴋⴐⴇⴈⴑⴀ ⴙⴓⴄⴌⴈⴑⴀ, ⴇⴀⴌⴀ ⴋⴀⴋⴈⴇ, ⴃⴀ ⴑⴓⴊⴈⴇ ⴜⴋⴈⴃⴈⴇⴓⴐⴇ, ⴀⴜ ⴃⴀ ⴋⴀⴐⴀⴃⴈⴑ, ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="rdc">⠪<big class="rd">Ⴔ</big>ⴑⴀⴊⴋⴓⴌⴈ ⴏ⠕</div>
<table align="center" width="100%" border="0" cellpadding="0" cellspacing="0" class="fsal">
<tr><td>ⴀ.</td><td><big class="rd">Ⴐ</big>ⴍⴋⴄⴊⴈ ⴃⴀⴋⴉⴅⴈⴃⴐⴄⴁⴓⴊ ⴀⴐⴑ ⴘⴄⴜⴄⴅⴌⴈⴇⴀ ⴋⴀⴖⴊⴈⴑⴀⴢⴇⴀ, ⴑⴀⴔⴀⴐⴅⴄⴊⴑⴀ Ⴖⴋⴐⴇⴈⴑⴀ ⴆⴄⴚⴀⴇⴀⴢⴑⴀ ⴂⴀⴌⴈⴑⴓⴄⴌⴍⴑ.</td></tr>
<tr><td>ⴁ.</td><td><big class="rd">Ⴠ</big>ⴐⴕⴓⴀⴑ Ⴓⴔⴀⴊⴑⴀ: ⴤⴄⴊⴈⴑ ⴀⴖⴋⴎⴗⴐⴍⴁⴄⴊⴈ ⴙⴄⴋⴈ ⴞⴀⴐⴈ ⴘⴄⴌ ⴃⴀ ⴘⴄⴑⴀⴅⴄⴃⴐⴄⴁⴄⴊⴈ ⴙⴄⴋⴈ, Ⴖⴋⴄⴐⴇⴈ ⴙⴄⴋⴈ, ⴃⴀ ⴋⴄ ⴅⴄⴑⴀⴅ ⴋⴀⴑ.</td></tr>
<tr><td>ⴂ.</td><td><big class="rd">Ⴐ</big>ⴀⴋⴄⴇⴓ ⴋⴀⴌ ⴂⴈⴞⴑⴌⴄⴑ ⴘⴄⴌ ⴑⴀⴔⴐⴞⴈⴑⴀ ⴋⴈⴑⴂⴀⴌ ⴋⴍⴌⴀⴃⴈⴐⴄⴇⴀⴢⴑⴀ ⴃⴀ ⴑⴈⴒⴗⴅⴈⴑⴀ ⴋⴈⴑⴂⴀⴌ ⴂⴀⴌⴑⴀⴉⴐⴇⴍⴋⴄⴊⴈⴑⴀ.</td></tr>
<tr><td>ⴃ.</td><td><big class="rd">Ⴁ</big>ⴄⴝⴇ-ⴑⴀⴘⴓⴀⴊⴈⴇⴀ ⴋⴈⴑⴈⴇⴀ ⴂⴔⴀⴐⴅⴈⴃⴄⴑ ⴘⴄⴌ, ⴃⴀ ⴑⴀⴂⴐⴈⴊⴑⴀ ⴔⴐⴇⴄⴇⴀ ⴋⴈⴑⴇⴀⴑⴀ ⴄⴑⴅⴈⴃⴄ ⴑⴀⴝⴓⴐⴅⴄⴊⴀⴃ ⴂⴀⴐⴄ-ⴋⴍⴂⴀⴃⴂⴄⴑ ⴘⴄⴌ ⴝⴄⴘⴋⴀⴐⴈⴒⴄⴁⴀⴢ ⴋⴈⴑⴈ.</td></tr>
<tr><td>ⴄ.</td><td><big class="rd">Ⴀ</big>ⴐⴀ ⴂⴄⴘⴈⴌⴍⴃⴈⴑ ⴘⴈⴘⴈⴑⴀⴂⴀⴌ ⴖⴀⴋⴈⴑⴀ ⴃⴀ ⴈⴑⴐⴈⴑⴀⴂⴀⴌ, ⴐⴍⴋⴄⴊⴈ ⴔⴐⴈⴌⴀⴅⴌ ⴃⴖⴈⴑⴈ.</td></tr>
<tr><td>ⴅ.</td><td><big class="rd">Ⴖ</big>ⴓⴀⴜⴊⴈⴑⴀⴂⴀⴌ, ⴐⴍⴋⴄⴊⴈ ⴅⴀⴊⴌ ⴁⴌⴄⴊⴑⴀ ⴘⴈⴌⴀ, ⴘⴄⴋⴇⴞⴓⴄⴅⴈⴑⴀⴂⴀⴌ ⴃⴀ ⴄⴘⴋⴀⴉⴈⴑⴀ ⴘⴓⴀ ⴃⴖⴈⴑⴀ.</td></tr>
<tr><td>ⴆ.</td><td><big class="rd">Ⴃ</big>ⴀⴄⴚⴌⴄⴌ ⴋⴀⴐⴚⴞⴄⴌⴈⴇ ⴘⴄⴌⴑⴀ ⴀⴇⴀⴑⴄⴓⴊⴌⴈ ⴃⴀ ⴁⴄⴅⴐⴄⴓⴊⴌⴈ – ⴋⴀⴐⴟⴓⴄⴌⴈⴇ ⴘⴄⴌⴑⴀ, ⴞⴍⴊⴍ ⴘⴄⴌ ⴀⴐⴀ ⴋⴈⴂⴄⴀⴞⴊⴌⴄⴌ.</td></tr>
<tr><td>ⴡ.</td><td><big class="rd">Ⴞ</big>ⴍⴊⴍ ⴘⴄⴌ ⴇⴓⴀⴊⴈⴇⴀ ⴘⴄⴌⴈⴇⴀ ⴠⴞⴄⴃⴅⴈⴃⴄ ⴃⴀ ⴋⴈⴑⴀⴂⴄⴁⴄⴊⴈ ⴚⴍⴃⴅⴈⴊⴇⴀⴢ ⴈⴞⴈⴊⴍ.</td></tr>
<tr><td>ⴇ.</td><td><big class="rd">Ⴐ</big>ⴀⴋⴄⴇⴓ ⴘⴄⴌ, Ⴓⴔⴀⴊⴈ, ⴞⴀⴐ ⴑⴀⴑⴍ ⴙⴄⴋⴃⴀ ⴃⴀ ⴋⴀⴖⴀⴊⴈ ⴂⴈⴗⴍⴔⴈⴄⴑ ⴘⴄⴑⴀⴅⴄⴃⴐⴄⴁⴄⴊⴀⴃ ⴘⴄⴌⴃⴀ.</td></tr>
<tr><td>ⴈ.</td><td><big class="rd">Ⴀ</big>ⴐⴀ ⴘⴄⴅⴈⴃⴄⴑ ⴘⴄⴌⴃⴀ ⴛⴅⴈⴐⴈ, ⴃⴀ ⴂⴓⴄⴋⴀⴢ ⴀⴐⴀ ⴋⴈⴄⴀⴞⴊⴍⴑ ⴑⴀⴗⴍⴔⴄⴊⴇⴀ ⴘⴄⴌⴇⴀ.</td></tr>
<tr><td>ⴈⴀ.</td><td><big class="rd">Ⴐ</big>ⴀⴋⴄⴇⴓ ⴀⴌⴂⴄⴊⴍⴆⴇⴀ ⴋⴈⴑⴇⴀⴃⴀ ⴓⴁⴐⴛⴀⴌⴄⴁⴈⴄⴑ ⴘⴄⴌⴇⴣⴑ ⴃⴀⴚⴓⴀⴃ ⴘⴄⴌⴃⴀ ⴗⴍⴅⴄⴊⴇⴀ ⴘⴈⴌⴀ ⴂⴆⴀⴇⴀ ⴘⴄⴌⴇⴀ.</td></tr>
<tr><td>ⴈⴁ.</td><td><big class="rd">Ⴤ</big>ⴄⴊⴇⴀ ⴋⴀⴇⴇⴀ ⴆⴄⴃⴀ ⴀⴖⴂⴈⴎⴗⴐⴀⴌ ⴘⴄⴌ, ⴌⴓⴑⴀⴃⴀ ⴜⴀⴐⴑⴚⴄ ⴕⴅⴀⴑⴀ ⴔⴄⴐⴞⴈ ⴘⴄⴌⴈ.</td></tr>
<tr><td>ⴈⴂ.</td><td><big class="rd">Ⴀ</big>ⴑⴎⴈⴒⴑⴀ ⴃⴀ ⴅⴀⴑⴈⴊⴈⴑⴉⴍⴑⴀ ⴆⴄⴃⴀ ⴞⴅⴈⴃⴍⴃⴈ ⴃⴀ ⴃⴀⴑⴇⴐⴂⴓⴌⴍ ⴘⴄⴌ ⴊⴍⴋⴈ ⴃⴀ ⴅⴄⴘⴀⴎⴈ.</td></tr>
<tr><td>ⴈⴃ.</td><td><big class="rd">Ⴐ</big>ⴀⴋⴄⴇⴓ ⴋⴄ ⴋⴄⴑⴅⴈⴃⴀ, ⴃⴀ ⴅⴈⴞⴑⴌⴀ ⴈⴂⴈ ⴃⴀ ⴃⴀⴅⴈⴔⴀⴐⴍ ⴈⴂⴈ, ⴐⴀⴋⴄⴇⴓ ⴈⴚⴌⴀ ⴑⴀⴞⴄⴊⴈ ⴙⴄⴋⴈ.</td></tr>
<tr><td>ⴈⴄ.</td><td><big class="rd">Ⴤ</big>ⴋⴀ-ⴠⴗⴍⴑ ⴙⴄⴋⴃⴀⴋⴍ, ⴃⴀ ⴋⴄ ⴅⴈⴑⴋⴈⴌⴍ ⴋⴈⴑⴈ ⴃⴀ ⴋⴈⴑ ⴇⴀⴌⴀ ⴅⴈⴗⴍ ⴝⴈⴐⴑⴀ ⴘⴈⴌⴀ; ⴅⴈⴞⴑⴌⴀ ⴈⴂⴈ ⴃⴀ ⴅⴀⴃⴈⴃⴍ ⴈⴂⴈ.</td></tr>
<tr><td>ⴈⴅ.</td><td><big class="rd">Ⴃ</big>ⴖⴄⴂⴐⴛⴄⴊⴍⴁⴈⴇⴀ ⴂⴀⴌⴅⴀⴛⴖⴍ ⴈⴂⴈ ⴃⴀ ⴓⴙⴓⴄⴌⴍ ⴋⴀⴑ ⴋⴀⴚⴞⴍⴅⴀⴐⴄⴁⴀⴢ ⴙⴄⴋⴈ.</td></tr>
</table>
<p><big class="rd">Ⴓ</big>ⴔⴀⴊⴍ, Ⴈⴄⴑⴍ Ⴕⴐⴈⴑⴒⴄ, ⴛⴄⴍ Ⴖⴋⴐⴇⴈⴑⴀⴍ, ⴊⴍⴚⴅⴈⴇⴀ ⴗⴍⴅⴊⴀⴃ ⴜⴋⴈⴃⴈⴑⴀ ⴃⴄⴃⴈⴑⴀ ⴘⴄⴌⴈⴑⴀⴇⴀ, ⴖⴈⴐⴑⴇⴀ ⴃⴀ ⴖⴋⴄⴐⴇⴘⴄⴋⴍⴑⴈⴊⴇⴀ ⴋⴀⴋⴀⴇⴀ ⴙⴓⴄⴌⴇⴀⴇⴀ ⴃⴀ ⴗⴍⴅⴄⴊⴇⴀ ⴜⴋⴈⴃⴀⴇⴀ, ⴘⴄⴂⴅⴈⴜⴗⴀⴊⴄⴌ ⴙⴓⴄⴌ, ⴀⴋⴈⴌ.</p>
<hr align="left" width="90%" id="gr" />
<a name="sh"></a><p class="gr">* ⴀⴖⴃⴂⴍⴋⴈⴃⴀⴌ ⴀⴋⴀⴖⴊⴄⴁⴀⴋⴃⴄ ⴀⴋ ⴊⴍⴚⴅⴈⴑ ⴌⴀⴚⴅⴊⴀⴃ ⴅⴉⴈⴇⴞⴓⴊⴍⴁⴇ ⴒⴐⴍⴎⴀⴐⴑ: "ⴕⴐⴈⴑⴒⴄ ⴀⴖⴑⴃⴂⴀ ⴋⴉⴅⴃⴐⴄⴇⴈⴇ, ⴑⴈⴉⴅⴃⴈⴊⴈⴇⴀ ⴑⴈⴉⴅⴃⴈⴊⴈⴑⴀ ⴃⴀⴋⴇⴐⴂⴓⴌⴅⴄⴊⴈ ⴃⴀ ⴑⴀⴔⴊⴀⴅⴄⴁⴈⴑ ⴘⴈⴌⴀⴇⴀ ⴚⴞⴍⴅⴐⴄⴁⴈⴑ ⴋⴈⴋⴌⴈⴝⴄⴁⴄⴊⴈ". &nbsp;&nbsp; <i>ⴂ &nbsp; ⴂⴆⴈⴑ</i>.
<br />ⴀⴋⴀⴖⴊⴄⴁⴈⴃⴀⴌ ⴑⴓⴊⴇⴋⴍⴔⴄⴌⴍⴁⴀⴋⴃⴄ ⴊⴍⴚⴅⴄⴁⴑ ⴅⴈⴜⴗⴄⴁⴇ "ⴜⴋⴈⴃⴀⴍ Ⴖⴋⴄⴐⴇⴍ"-ⴇⴈ</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

