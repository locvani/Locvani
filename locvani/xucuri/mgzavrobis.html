<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ლოცვა მგზავრობის წინ</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႪႭႺႥႠ ႫႢႦႠႥႰႭႡႨႱ ႫႬႤႡႤႡႤႪႧႠ⠕</div>
<div class="pad-lc">
<p><big class="rd">Ⴂ</big>ⴆⴀ ⴃⴀ ⴝⴄⴘⴋⴀⴐⴈⴒⴄⴁⴀ ⴘⴄⴌ ⴞⴀⴐ Ⴕⴐⴈⴑⴒⴄ, ⴋⴍⴂⴆⴀⴓⴐⴈ ⴀⴌⴂⴄⴊⴍⴑⴈ ⴀⴜ ⴋⴍⴓⴅⴊⴈⴌⴄ ⴋⴍⴌⴀⴑⴀ ⴘⴄⴌⴑⴀ 
  ⴋⴔⴀⴐⴅⴄⴊⴀⴃ, ⴅⴈⴇⴀⴐⴚⴀ ⴍⴃⴄⴑⴋⴄ ⴒⴍⴁⴈⴀⴑ ⴃⴀ ⴗⴍⴅⴊⴈⴑⴀⴂⴀⴌ ⴁⴍⴐⴍⴒⴈⴑⴀ ⴃⴀ ⴗⴍⴅⴊⴈⴑⴀ ⴉⴄⴇⴈⴊⴋⴈⴇⴅⴀⴊⴓⴊⴄⴁⴀⴑⴀ 
  ⴘⴈⴌⴀ ⴓⴅⴌⴄⴁⴄⴊⴀⴃ ⴃⴀⴋⴚⴓⴄⴊⴈ ⴑⴀⴃⴈⴃⴄⴁⴄⴊⴀⴃ ⴘⴄⴌⴃⴀ, ⴋⴄⴍⴞⴄⴁⴈⴇⴀ Ⴖⴋⴐⴇⴈⴑⴋⴘⴍⴁⴄⴊⴈⴑⴀⴇⴀ ⴋⴞⴍⴊⴍ 
  ⴉⴀⴚⴇⴋⴍⴗⴅⴀⴐⴄ.</p>
ⴃⴈⴃⴄⴁⴀ...
<p><big class="rd">Ⴅ</big>ⴈⴇⴀⴐⴚⴀ ⴊⴓⴉⴀⴑⴀ ⴃⴀ ⴉⴊⴄⴍⴎⴀⴑ ⴇⴀⴌⴀ ⴄⴋⴋⴀⴓⴑ ⴘⴈⴌⴀ ⴋⴍⴂⴆⴀⴓⴐⴍⴁⴃⴈ ⴋⴀⴚⴞⴍⴅⴀⴐ, ⴇⴀⴌⴀ ⴋⴀⴅⴀⴊ 
  ⴄⴕⴋⴄⴌ ⴀⴜ ⴋⴍⴌⴀⴑⴀⴚⴀ ⴀⴋⴀⴑ ⴘⴄⴌⴑⴀ ⴋⴂⴆⴀⴅⴐⴍⴁⴈⴑ ⴋⴌⴄⴁⴄⴁⴄⴊⴑⴀ, ⴃⴀ ⴈⴞⴑⴄⴌ ⴈⴂⴈ ⴗⴍⴅⴊⴈⴑⴀ ⴁⴍⴐⴍⴒⴈⴑⴀ 
  ⴂⴀⴐⴄⴋⴍⴃⴂⴍⴋⴈⴊⴄⴁⴈⴑⴀⴂⴀⴌ, ⴐⴀⴋⴄⴇⴓ ⴗⴍⴅⴄⴊⴈⴅⴄ ⴛⴀⴊ-ⴂⴈⴛⴑ ⴐⴀⴍⴃⴄⴌⴈⴚⴀ ⴂⴄⴌⴄⴁⴍⴑ ⴅⴈⴇⴀⴐⴚⴀ ⴉⴀⴚⴇⴋⴍⴗⴅⴀⴐⴄ 
  ⴞⴀⴐ.</p>
ⴀⴜ ⴃⴀ...
<div class="rdc">ⴀⴌⴓ</div>
<p><big class="rd">Ⴓ</big>ⴔⴀⴊⴍ Ⴈⴄⴑⴓ Ⴕⴐⴈⴑⴒⴄ,  Ⴖⴋⴄⴐⴇⴍ ⴙⴓⴄⴌⴍ, ⴐⴍⴋⴄⴊⴈ ⴝⴄⴘⴋⴀⴐⴈⴒⴈ ⴃⴀ ⴚⴞⴍⴅⴄⴊⴈ ⴂⴆⴀ ⴞⴀⴐ, ⴐⴍⴋⴄⴊⴋⴀⴌ 
  ⴜⴋⴈⴃⴈⴑⴀ ⴈⴍⴑⴄⴁ ⴃⴀⴋⴜⴈⴌⴃⴅⴄⴊⴈⴑⴀ ⴃⴀ ⴗⴍⴅⴊⴀⴃ-ⴜⴋⴈⴃⴈⴑⴀ ⴕⴀⴊⴜⴓⴊⴈⴑⴀ ⴃⴄⴃⴈⴑⴀ ⴘⴄⴌⴈⴑⴀ ⴇⴀⴌⴀ ⴄⴂⴅⴈⴎⴒⴄⴑ 
  ⴘⴈⴌⴀ ⴋⴍⴂⴆⴀⴓⴐⴍⴁⴀⴢ ⴈⴌⴄⴁⴄ ⴃⴀ ⴊⴓⴉⴀⴑ ⴃⴀ ⴉⴊⴄⴍⴎⴀⴑ ⴄⴋⴋⴀⴓⴑ ⴘⴈⴌⴀ ⴇⴀⴌⴀ ⴋⴀⴅⴀⴊ ⴄⴕⴋⴄⴌ, ⴀⴜⴚⴀ, 
  ⴗⴍⴅⴊⴀⴃⴜⴋⴈⴃⴀⴍ ⴋⴄⴓⴔⴄⴍ, ⴋⴃⴀⴁⴊⴀⴃ ⴂⴄⴅⴄⴃⴐⴄⴁⴈⴇ ⴘⴄⴌ: ⴋⴍⴌⴀⴇⴀⴚⴀ ⴀⴋⴀⴇ ⴘⴄⴌⴇⴀ, ⴋⴀⴃⴊⴈⴇⴀ ⴘⴄⴌⴈⴇⴀ 
  ⴇⴀⴌⴀⴋⴀⴅⴀⴊ ⴄⴕⴋⴄⴌ, ⴃⴀ ⴅⴈⴇⴀⴐⴚⴀ ⴋⴍⴌⴀⴑⴀ ⴘⴄⴌⴑⴀ ⴒⴍⴁⴈⴀⴑ, ⴄⴂⴐⴄⴇⴅⴄ ⴀⴋⴀⴇⴚⴀ ⴀⴌⴂⴄⴊⴍⴆⴈ ⴋⴔⴀⴐⴅⴄⴊⴈ 
  ⴃⴀ ⴜⴈⴌⴀⴋⴛⴖⴅⴀⴐⴈ ⴋⴍⴓⴅⴊⴈⴌⴄ, ⴋⴚⴓⴄⴊⴈ ⴃⴀ ⴋⴞⴑⴌⴄⴊⴈ ⴞⴈⴊⴓⴊⴇⴀ ⴃⴀ ⴓⴞⴈⴊⴀⴅⴇⴀ ⴋⴒⴄⴐⴇⴀ ⴗⴍⴅⴊⴈⴑⴀ 
  ⴂⴀⴐⴄⴋⴍⴃⴂⴍⴋⴈⴊⴄⴁⴈⴑⴀⴂⴀⴌ, ⴃⴀ ⴋⴚⴌⴄⴁⴀⴇⴀ ⴘⴄⴌⴇⴀ ⴀⴖⴑⴐⴓⴊⴄⴁⴈⴑⴀ ⴋⴀⴑⴜⴀⴅⴊⴄⴊⴈ, ⴋⴘⴅⴈⴃⴍⴁⴈⴇ ⴃⴀ 
  ⴜⴀⴐⴋⴀⴒⴄⴁⴈⴇ ⴃⴀ ⴞⴍⴐⴚⴇⴀ ⴋⴐⴇⴄⴊⴍⴁⴈⴇ ⴃⴀ ⴓⴘⴔⴍⴇⴅⴄⴊⴀⴃ ⴑⴀⴞⴊⴑⴀ ⴇⴣⴑⴑⴀ ⴋⴍⴋⴗⴅⴀⴌⴄⴁⴄⴊⴈ; ⴃⴀ ⴑⴀⴃⴈⴃⴄⴁⴄⴊⴀⴃ 
  ⴘⴄⴌⴈⴑⴀ ⴋⴍⴄⴚ ⴋⴀⴇ ⴗⴍⴅⴄⴊⴈ ⴉⴄⴇⴈⴊⴈ, ⴜⴀⴐⴋⴀⴒⴄⴁⴈⴇ ⴀⴖⴑⴐⴓⴊⴄⴁⴀⴃ ⴂⴀⴌⴆⴐⴀⴞⴅⴈⴑⴀ ⴋⴀⴇⴈⴑⴀ ⴘⴄⴌⴃⴀ 
  ⴑⴀⴇⴌⴍ ⴗⴍⴔⴈⴑⴀ ⴂⴀⴋⴍ. ⴐⴀⴋⴄⴇⴓ ⴘⴄⴌⴈ ⴀⴐⴑ ⴘⴄⴜⴗⴀⴊⴄⴁⴀ ⴃⴀ ⴞⴑⴌⴀⴢ ⴙⴓⴄⴌⴈ ⴃⴀ ⴘⴄⴌⴃⴀ ⴃⴈⴃⴄⴁⴀⴑⴀ 
  ⴀⴖⴓⴀⴅⴊⴄⴌⴇ ⴇⴀⴌⴀ ⴃⴀⴓⴑⴀⴁⴀⴋⴍⴢⴇ ⴋⴀⴋⴈⴇ ⴘⴄⴌⴈⴇ ⴃⴀ ⴗⴍⴅⴊⴀⴃ ⴜⴋⴈⴃⴈⴇ ⴃⴀ ⴑⴀⴞⴈⴄⴐⴈⴇ ⴃⴀ ⴚⴞⴍⴅⴄⴊⴑⴋⴗⴍⴔⴄⴊⴈⴇ 
  ⴑⴓⴊⴈⴇ ⴘⴄⴌⴈⴇⴓⴐⴇ ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="rdc">⠪ႪႭႺႥႠ ႫႢႦႠႥႰႭႡႨႱ ႫႬႤႡႤႡႤႪႧႠႧჃႱ ႷႭႥႪႠႣ ႼႫႨႣႨႱႠ ႶႫႰႧႨႱႫႸႭႡႤႪႨႱႠ ႫႨႫႠႰႧ⠕</div>
<p><big class="rd">Ⴥ</big>, ⴗⴍⴅⴊⴀⴃ ⴜⴋⴈⴃⴀⴍ ⴃⴄⴃⴓⴔⴀⴊⴍ ⴙⴄⴋⴍ, Ⴖⴋⴐⴇⴈⴑⴋⴘⴍⴁⴄⴊⴍ ⴕⴀⴊⴜⴓⴊⴍ, ⴍⴃⴈⴖⴈⴒⴐⴈⴀ, ⴋⴔⴀⴐⴅⴄⴊⴍ 
ⴃⴀ ⴑⴀⴑⴍⴄⴁⴀⴍ ⴞⴑⴌⴈⴑⴀ ⴙⴄⴋⴈⴑⴀⴍ, ⴂⴆⴀⴑⴀ ⴀⴋⴀⴑ, ⴜⴈⴌⴀⴃⴀⴂⴄⴁⴓⴊⴑⴀ ⴙⴄⴋⴑⴀ, ⴀⴜⴚⴀ ⴋⴌⴄⴁⴀⴅⴑ 
ⴜⴀⴐⴑⴅⴊⴀⴃ ⴃⴀ ⴏⴀⴋⴑⴀ ⴀⴋⴀⴑ ⴋⴂⴆⴀⴅⴐⴍⴁⴈⴑⴀ ⴙⴄⴋⴈⴑⴀⴑⴀ ⴘⴄⴂⴅⴄⴃⴐⴄⴁ ⴘⴄⴌ, ⴗⴍⴅⴊⴀⴃ ⴋⴍⴜⴗⴀⴊⴄⴑⴀ 
ⴃⴄⴃⴀⴑⴀ ⴙⴄⴋⴑⴀ, ⴑⴓⴊⴑⴀ ⴃⴀ ⴞⴍⴐⴚⴑⴀ ⴙⴄⴋⴑⴀ, ⴗⴍⴅⴄⴊⴇⴀ ⴂⴍⴌⴈⴄⴐⴇⴀ ⴃⴀ ⴞⴍⴐⴚⴈⴄⴊⴇⴀ ⴛⴀⴊⴇⴀ ⴙⴄⴋⴇⴀ, 
ⴃⴀ ⴑⴐⴓⴊⴀⴃ ⴋⴈⴌⴃⴍⴁⴈⴊ ⴅⴀⴐ ⴛⴊⴈⴄⴐⴑⴀ ⴋⴍⴞⴄⴃⴅⴀⴑⴀ ⴘⴄⴌⴑⴀ. ⴥ, ⴑⴀⴞⴈⴄⴐⴍ ⴇⴀⴌⴀⴋⴂⴆⴀⴅⴐⴍ ⴃⴀ 
ⴋⴔⴀⴐⴅⴄⴊⴍ ⴙⴄⴋⴍ, ⴂⴓⴊⴑⴋⴍⴃⴂⴈⴌⴄⴃ ⴂⴅⴄⴃⴐⴈ ⴘⴄⴌ, ⴐⴀⴇⴀ ⴀⴐⴀⴐⴀⴢ ⴋⴄⴅⴌⴍⴑ ⴋⴄ ⴂⴆⴀⴑⴀ ⴀⴋⴀⴑ, ⴀⴐⴀⴋⴄⴃ 
ⴜⴈⴌⴀⴋⴛⴖⴅⴀⴐ ⴋⴄⴕⴋⴄⴌ ⴋⴄ ⴋⴀⴑ ⴆⴄⴃⴀ ⴃⴀ ⴜⴀⴐⴋⴈⴋⴀⴐⴇⴄ ⴈⴂⴈ ⴗⴍⴅⴊⴀⴃ-ⴜⴋⴈⴃⴀⴍ, ⴍⴃⴈⴖⴈⴒⴐⴈⴀ, 
ⴅⴈⴇⴀⴐⴚⴀ ⴇⴣⴇ ⴓⴜⴗⴈ ⴑⴀⴃⴈⴃⴄⴁⴄⴊⴀⴃ ⴛⴈⴑⴀ ⴘⴄⴌⴈⴑⴀ, Ⴓⴔⴊⴈⴑⴀ ⴙⴄⴋⴈⴑⴀ Ⴈⴄⴑⴓ Ⴕⴐⴈⴑⴒⴄⴑⴈ. ⴘⴄⴋⴜⴄ 
ⴋⴄⴕⴋⴄⴌ ⴋⴄ ⴗⴍⴅⴄⴊⴑⴀ ⴆⴄⴃⴀ, ⴓⴋⴄⴒⴄⴑⴀⴃ ⴏⴀⴋⴑⴀ ⴀⴋⴀⴑ ⴘⴍⴐⴈⴑⴀ ⴃⴀ ⴑⴀⴋⴛⴈⴋⴍⴑⴀ ⴋⴂⴆⴀⴅⴐⴍⴁⴈⴑⴀⴑⴀ 
ⴃⴀⴋⴈⴔⴀⴐⴄ ⴋⴄ ⴛⴀⴊⴋⴍⴑⴈⴊⴈⴇⴀ ⴑⴀⴔⴀⴐⴅⴄⴊⴈⴇⴀ ⴘⴄⴌⴈⴇⴀ ⴗⴍⴅⴄⴊⴇⴀⴂⴀⴌ ⴙⴄⴋⴆⴄⴃⴀ ⴋⴍⴋⴀⴅⴀⴊⴈⴑⴀ ⴝⴈⴐⴇⴀ 
ⴃⴀ ⴋⴜⴓⴞⴀⴐⴄⴁⴀⴇⴀⴂⴀⴌ, ⴞⴈⴊⴓⴊⴇⴀ ⴃⴀ ⴓⴞⴈⴊⴀⴅⴇⴀ ⴋⴒⴄⴐⴇⴀⴂⴀⴌ, ⴃⴀ ⴄⴅⴄⴃⴐⴄ ⴙⴄⴋⴇⴣⴑ, ⴥ, 
ⴃⴄⴃⴓⴔⴀⴊⴍ ⴙⴄⴋⴍ, ⴛⴄⴑⴀ ⴘⴄⴌⴑⴀ Ⴕⴐⴈⴑⴒⴄⴑⴀ  Ⴖⴋⴄⴐⴇⴑⴀ ⴙⴓⴄⴌⴑⴀ, ⴐⴀⴇⴀ ⴋⴍⴋⴈⴅⴊⴈⴌⴍⴑ ⴋⴄ ⴘⴄⴜⴄⴅⴌⴀⴃ 
ⴀⴌⴂⴄⴊⴍⴑⴈ ⴇⴣⴑⴈ ⴋⴘⴅⴈⴃⴍⴁⴈⴑⴀ, ⴝⴄⴘⴋⴀⴐⴈⴒⴈ ⴜⴈⴌⴀⴋⴛⴖⴅⴀⴐⴈ ⴃⴀ ⴋⴚⴓⴄⴊⴈ, ⴅⴈⴇⴀⴐⴚⴀ ⴛⴅⴄⴊⴀⴃ 
ⴋⴍⴓⴅⴊⴈⴌⴀ ⴋⴍⴌⴀⴑⴀ ⴇⴣⴑⴑⴀ ⴒⴍⴁⴈⴀⴑ ⴐⴀⴔⴀⴄⴊⴈ ⴗⴍⴅⴄⴊⴑⴀ ⴀⴃⴂⴈⴊⴑⴀ ⴃⴀ ⴗⴍⴅⴄⴊⴑⴀ ⴏⴀⴋⴑⴀ 
ⴋⴂⴆⴀⴅⴐⴍⴁⴈⴑⴀ ⴋⴈⴑⴈⴑⴀⴑⴀ ⴋⴚⴓⴄⴊⴈ ⴋⴈⴑⴈ ⴗⴍⴅⴊⴈⴑⴀ ⴁⴍⴐⴍⴒⴈⴑⴀⴂⴀⴌ; ⴐⴀⴇⴀ ⴄⴂⴐⴄⴇⴅⴄ ⴋⴂⴆⴀⴅⴐⴍⴁⴈⴑⴀ 
ⴙⴄⴋⴈⴑⴀ ⴋⴘⴅⴈⴃⴍⴁⴈⴇ ⴜⴀⴐⴋⴋⴀⴐⴇⴅⴄⴊⴋⴀⴌ, ⴃⴀ ⴆⴄⴚⴈⴓⴐⴈⴇⴀ ⴛⴀⴊⴈⴇⴀ ⴇⴣⴑⴈⴇⴀ ⴙⴄⴋⴈⴑⴀ ⴃⴀⴋⴔⴀⴐⴅⴄⴊⴋⴀⴌ, 
ⴖⴈⴐⴑ ⴋⴗⴍⴑ ⴓⴅⴌⴄⴁⴄⴊⴀⴃ, ⴋⴘⴅⴈⴃⴍⴁⴈⴇ ⴃⴀ ⴑⴈⴋⴐⴇⴄⴊⴈⴇ ⴑⴀⴞⴊⴑⴀ ⴘⴈⴌⴀ ⴇⴣⴑⴑⴀ ⴃⴀⴁⴐⴓⴌⴄⴁⴀⴃ, 
ⴑⴀⴃⴈⴃⴄⴁⴄⴊⴀⴃ ⴜⴋⴈⴃⴈⴑⴀ ⴑⴀⴞⴄⴊⴈⴑⴀ ⴋⴈⴑⴈⴑⴀ, ⴐⴀⴇⴀ ⴅⴀⴃⴈⴃⴄⴁⴃⴄ ⴃⴀ ⴅⴀⴉⴓⴐⴇⴞⴄⴅⴃⴄ ⴋⴀⴑ ⴗⴍⴅⴄⴊⴇⴀ 
ⴃⴖⴄⴇⴀ ⴚⴞⴍⴅⴐⴄⴁⴈⴑⴀ ⴙⴄⴋⴈⴑⴀⴇⴀ ⴃⴀ ⴘⴄⴌⴚⴀ ⴀⴖⴂⴀⴋⴀⴖⴊⴄⴁⴃⴄ ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ 
ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

