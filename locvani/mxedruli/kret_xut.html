<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>† ანდრია კრიტელის დიდი კანონი (ხუთშაბათი)</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_mx.js"></script>
<div class="chrdl_rd">დიდი კანონი ანდრია კრეტელისა</div>
<h3 class="rdc">ხუთშაბათი</h3>
<div class="pad-lc"><div class="rdc">გალობა ა.</div>
<p><em class="gr">სძლისპირი:</em> შემწე და მხსნელ და მფარველ მეყავ მე მაცხოვარებად ჩემდა, ესე ღმერთი ჩემი, და ვადიდო ესე, უფალი მამისა ჩემისა, და აღვამაღლო, რამეთუ დიდებულ არს.<br />მიწყალე მე ღმერთო, მიწყალე მე.</p>
<p>ღმრთისა კრავო, რომელმან აღიხვენ ცოდვანი ყოველთანი, აღიღე აწ ჩემგანცა სახივი მძიმე ცოდვისა და ვითარ კაცთმოყვარემან, მომადლენ ცრემლნი სინანულისანი.<br />მიწყალე მე ღმერთო, მიწყალე მე.</p>
<p>შეგივრდები, იესო, ვსცოდე შენდამი, მილხინე მე და აღიღე აწ ჩემგანცა სახივი მძიმე ცოდვისა, და ვითარ კაცთმოყვარემან, მომმადლენ ცრემლნი სინანულისანი.<br />მიწყალე მე ღმერთო, მიწყალე მე.</p>
<p>ნუ შეხვალ სასჯელსა ჩემთანა, რომელსა მაქვს საქმენი ბოროტნი, და ნუცა გამოეძიებ სიტყვათა ჩემთა, არამედ წარმართენ სლვანი ჩემნი სახიერებითა შენითა, და შეურაცხ-ჰყვენ ბოროტნი საქმენი ჩემნი, და მაცხოვნე მე, ყოვლადძლერო.<br />მიწყალე მე ღმერთო, მიწყალე მე.</p>
<p>სინანულისა ჟამსა, შეგივრდები შენ, შემოქმედსა ჩემსა, აღიღე აწ ჩემგანცა სახივი მძიმე ცოდვისა და ვითარ კაცთმოყვარემან, მომმადლენ ცრემლნი სინანულისანი.<br />მიწყალე მე ღმერთო, მიწყალე მე.</p>
<p>სიმდიდრე ჩემი, ქრისტე, უძღებებასა შინა წარვაგე, და ოხერ-ვიქმენ კეთილთა ნაყოფთაგან, და აწ მომყმარი ვხმობ: მამაო მოწყალებათაო, ისწრაფე და მაცხოვნე.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>საღმრთოისა ქრისტეს სჯულისა მცნებანი მოიზიდენ, და ესრეთ ხორციელი გემოვნებაჲ დაუტევენ, და ყოველნი სათნოებანი კეთილთა საქმეთანი, ვითარცა მხოლომან წარმართენ.<br />დიდება...</p>
<p>ზესთაარსო სამებაო, ერთღმრთებით თაყვანისცემულო, აღიღე აწ ჩემგანცა სახივი მძიმე ცოდვისა და ვითარ კაცთმოყვარემან, მომმადლენ ცრემლნი სინანულისანი.<br />აწ და...</p>
<p>ღმრთისმშობელო, სასოო ყოველთა მგალობელთა შენთაო, აღიღე აწ ჩემგანცა სახივი მძიმე ცოდვისა და ვითარ კაცთმოყვარემან, მომმადლენ ცრემლნი სინანულისანი.</p>
<div class="rdc">გალობა ბ.</div>
<p><em class="gr">სძლისპირი:</em> იხილეთ, იხილეთ, რამეთუ მე ვარ მეუფჱ, რომელმან მივეც მანანა და წყარონი კლდისაგან წყაროვყვენ უდაბნოს ერისათჳს ჩემისა, მხოლოითა ძალითა და მარჯუენითა ჩემითა.<br />მიწყალე მე ღმერთო, მიწყალე მე.</p>
<p>კაცი მოვკალ ჩემდა წყლულებად, ხოლო ჭაბუკი - საგვემელად ჩემდა, ხმობდა გოდებით ბილწი ლამექ: ხოლო შენ არა სძრწი სულო, რომელმან ხორცნი განხრწნენ და გონება მედგრობით შეგინებულ-ჰყავ.<br />მიწყალე მე ღმერთო, მიწყალე მე.</p>
<p>ქალაქისა ჴელ-ჰყავ შენებად, ჵ სულო ჩემო, და აღმართებად გოდოლსა გულის-თქმათა შენთასა, არა თუმცა ღმერთსა შეეძინნეს ზრახვანი და დაეკვეთნეს მიწად ბოროტნი ღონენი შენნი.<br />მიწყალე მე ღმერთო, მიწყალე მე.</p>
<p>ჵ, ვითარ ვებაძვე პირველსა ლამექს მკვლელობითა მით, რამეთუ სული - ვითარცა კაცი, და გონება - ვითარცა ჭაბუკი, ხოლო ვითარცა ძმისა ჩემისა ხორცნი მოვკლენ, ვითარცა კაენ მკვლელმან, გემოთმოყვარებითა და უკრძალველობითა.<br />მიწყალე მე ღმერთო, მიწყალე მე.</p>
<p>აწვიმა ოდესმე, ღმერთმან უფლისა მიერ, ცეცხლი და ბილწებათათჳს რისხვით დასწვნა სოდომნი. ხოლო შენ, სულო, ცეცხლი გეენისა აღაგზენ, რომელსა შინა გეგულვების დაწვაჲ.<br />მიწყალე მე ღმერთო, მიწყალე მე.</p>
<p>წყლულ ვარ და განგმერილ, რამეთუ განეწონნეს აწ ისარნი ბოროტისანი სულსა და ხორცთა ჩემთა; აჰა, ნაგვემნი ბრძვილთა ჩემთანი, რომელთათჳს გიღაღადებ: განჰკურნენ ნებსითნი ვნებანი ჩემნი.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>განიპყრენ ჴელნი შენი სახიერისა მიმართ ღმრთისა, მარიამ, რომელი დანთქმულ-იყავ ბოროტსა მას უფსკრულსა ღელვისასა, და იტყოდი: ვითარცა პეტრეს, კაცთმოყვარე, ჴელი ეგე შენი საღმრთო მიპყარ, რათა ვიხსნნე ყოველთ჻ ვნებათაგან.<br />დიდება...</p>
<p>დაუსაბამო და აღუგებელო სამო, და განუყოფელო ერთო, მონანულსა მომხედენ, ცოდვილი მაცხოვნე, რამეთუ შენი ვარ ქმნილი და ცეცხლისა ჩემისა დამსჯელისაგან მიხსენ.<br />აწ და...</p>
<p>უხრწნელო ქალწულო, ღმრთისა დედაო, სასოო შენდამი მოლტოლვილთაო და შემწეო ჩვენო, კაცთმოყვარე შემოქმედი და ძე შენი დაატკბე ჩემზედა მეოხებითა შენითა.</p>
<div class="rdc">გალობა გ.</div>
<p><em class="gr">სძლისპირი:</em> დაამტკიცე, უფალო, კლდესა ზედა მცნებათა შენთასა, შერყეული გონება ჩემი, რამეთუ ღმერთი მხოლო, ძლიერ, მართალ და წმიდა ხარ.<br />მიწყალე მე ღმერთო, მიწყალე მე.</p>
<p>მეგვიპტელსა მას აგარა ემსგავსე სულო დამონებითა ნებისათა და შევ ახალი ისმაილი, რომელ არს თავხედობა მწარე.<br />მიწყალე მე ღმერთო, მიწყალე მე.</p>
<p>იაკობის კიბენი გასმიან, სულო, აღმართებულნი ქვეყანით ზეცისათა მიმართ, რად არა მიგაქვს შენცა კიბედ, სათნო ცხოვრება.<br />მიწყალე მე ღმერთო, მიწყალე მე.</p>
<p>მეფესა მას და მღვდელსა ღმრთისასა, მარტო-ქმნილსა, სახესა ქრისტესსა, დიდსა მელქისედეკს, ემსგავსე სჯულიერად ცხოვრებითა, ჵ სულო.<br />მიწყალე მე ღმერთო, მიწყალე მე.</p>
<p>მოიქეც და შეიკდიმე, ჵ სულო უბადრუკო, პირველ ვიდრე გეწიოს შენ აღსასრულისა ჟამი ცხოვრებისა; და არა დაგეხშას კარი სასძლოისა მის უფლისა.<br />მიწყალე მე ღმერთო, მიწყალე მე.</p>
<p>ნუ იქმნები ძეგლ მარილის, სულო, უკუნ-ხედვითა მართლ-უკუნ; ზარი განგხადენ შენ სახემან სოდომელთამან, სეგორს შეესწარ დაქცევასა.<br />მიწყალე მე ღმერთო, მიწყალე მე.</p>
<p>ვედრებისა ამის შენდამი მგალობელთა, ნუ გარემიგვაქცევ, მეუფჱო, არამედ შეგვიწყალენ, კაცთმოყვარე, და მოგვეც მთხოველთა ამათ სარწმუნოებით ცოდვათა მოტევებაჲ.<br />დიდება...</p>
<p>სამებაო მარტივო, დაყბადებელო ბუნებაო, სამთა გვამთა შინა ცნობილო, გვაცხოვნენ ჩვენ მოსავნი სიმტკიცისა შენისანი.<br />აწ და...</p>
<p>მამისაგან უჟამო ძე ჟამიერად შევ, ღმრთისმშობელო, თვინიერ თესლისა, ეჰა უცხო საკვირველი, ქალწულად ჰგიე მაწოვნებელი.</p>
<div class="rdc">გალობა დ.</div>
<p><em class="gr">სძლისპირი:</em> ესმა წინასწარმეტყველსა სმენა მოსვლისა შენისა და შეეშინა, ვითარმედ შობად ხარ ქალწულისაგან და სახილველ კაცთა მიერ და ხმობდა: უფალო, მესმა სმენა შენი და შემეშინა, დიდება ძალსა შენსა.<br />მიწყალე მე ღმერთო, მიწყალე მე.</p>
<p>მცირე არს ჟამი ჩემისა ცხოვრებისა და აღასავსე სიბოროტითა, არამედ სინანულად შემიწყნარე და მეცნიერებად აღმომიწოდე, ნუცა ვიქმნები საცხოვარ შესაჭმელ მხეცისა, მოსავი შენი, მაცხოვარ.<br />მიწყალე მე ღმერთო, მიწყალე მე.</p>
<p>მეფობისა პატივითა და გვირგვინითა და პორფირითა შემკული პოვნიერი და მართალი კაცი, სამწყსო მრავალი და განმდიდრებული სიმდიდრისა დიდებისა და მეფობისაგან, გლახაკ და უღონო იქმნა.<br />მიწყალე მე ღმერთო, მიწყალე მე.</p>
<p>უბრალო თუ იყო იგი და მართალ უფროსს ყოველთა, და ვერ განერა მაცდურისა საფრხეთა და ღონეთა, შენ ცოდვის მოყვარეო, უბადრუკო სულო, და ჰყო, მოულოდებელი თუ რაიმე განსაცდელი შეგემთხვიოს.<br />მიწყალე მე ღმერთო, მიწყალე მე.</p>
<p>თავხედ ვარ უგუნურებით, და ამაო და ცუდად მზვაობარ გულითა, არამედ ნუ ფარისეველებრ დამსჯი: უფროსღა მეზვერისა მის სიმდალე მომეც, მოწყალეო და მართლ-მსაჯულო უფალო, და მისთანა შემრაცხე.<br />მიწყალე მე ღმერთო, მიწყალე მე.</p>
<p>უწყი მოწყალე, რამეთუ ვსცოდე და შევაგინე კეცისჭური ხორცთა, არამედ სინანულად შემიწყნარე, და მეცნიერებად აღმომიწოდე, ნუცე ვიქმნები საცხოვარ შესაჭმელ მხეცისა, მოსვანი შენი მაცხოვარ.<br />მიწყალე მე ღმერთო, მიწყალე მე.</p>
<p>სულისა ჩემისა შორის კერპნი ვნებათანი აღვმართენ მე უბადრუკმან; არამედ სინანულად შემიწყნარე და მეცნიერებად აღმომიწოდე; ნუცა ვიქმნები საცხოვარ შესაჭმელ მხეცისა, მოსავი შენი მაცხოვარ.<br />მიწყალე მე ღმერთო, მიწყალე მე.</p>
<p>არა ვისმინე წერილთა, ურჩ-ვექმენ ჴმასა შენ სჯულის-მდებელისასა. არამედ სინანულად შემიწყნარე და მეცნიერებად აღმომიწოდე; ნუცა ვიქმნები საცხოვარ შესაჭმელ მხეცისა, მოსავი შენი, მაცხოვარ.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>დიდთა და გამოუთქმელთა ღელვათა შინა შეპყრობილ-იყავ; არამედ შენ ესე ყოველივე განაგდე შენგან, რამეთუ განზრახვითა მით კეთილითა, აღიწიე უმჯობესისა მიმართ და ღვაწლი კეთილი მოიგე, და იდიდე ანგელოსთაგან ღირსო დედაო 
მარიამ.<br />დიდება...</p>
<p>განუყოფლად არსებითა, შეურევნელად პირებითა, ღმრთის-გმეტყველებ სამ-ხატოვანსა ერთსა ღმრთაებასა, თანამოსაყდრესა და ერთპატივსა, და დიდსა ქებასა გიგალობ სამ-წმიდაობით, ქებულსა მაღალთა შინა.<br />აწ და...</p>
<p>შობ და ქალწულებ უხრწნელო, და ჰგიე ორკერძოვე ბუნებით ქალწულად; შობილი განაახლებს ბუნებისა სულთა, ხოლო საშო შობს განუხრწნელად, რამეთუ წესთა ბუნებისათა სძლევს ღმერთი და ყოფს მას, რაჲცა ენებოს.</p>
<div class="rdc">გალობა ე.</div>
<p><em class="gr">სძლისპირი:</em> ღამითგან ვიმსთობ, შენდა კაცთმოყვარე, განმანათლე მოქენე და მიძღოდე მე ტკბილო, მცნებათა შინა შენთა; და მასწავე, სახიერ, ქმნა ნებისა შენისა.<br />მიწყალე მე ღმერთო, მიწყალე მე.</p>
<p>მოვედ და შეუვრდი შენ, მაცხოვრისა ფერხთა, სულო, ვითარცა დაღონებული იგი, რათა კვალად აღგმართოს და ხვიდოდე კეთილად ალაგთა უფლისათა.<br />მიწყალე მე ღმერთო, მიწყალე მე.</p>
<p>უფსკრული ხარ უსაზღვრო წყალობისა, ამისთჳს გევედრები, მომრწყე შენთა უხრწნელთა წყაროთაგან, უფალო, რათა სამარიტელებრ ვსვა, რათა არა მწყუროდეს.<br />მიწყალე მე ღმერთო, მიწყალე მე.</p>
<p>სილოამ მექმენინ მე ნაკადულნი ცრემლთანი, ღმერთო, რათა დავიბანნე გულისა თვალნი და გიხილო შენ საცნაური ნათელი წინასაუკუნეთა.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>უაღრესითა სურვილითა, ყოვლად მდიდარო, გსუროდა თაყვანის-ცემად ძელისა ცხოვრებისა და მიემთხვიე სურვილსა შენსა; ვინა ღირს-მყავ მეცა მიმთხვევად მაღლისა მის დიდებისა, ღირსო დედაო.<br />დიდება...</p>
<p>შენ, სამებასა, ერთსა ღმერთსა გაქებ, სამ-წმიდითა ქებითა, მამასა უშობელსა, ძესა შობილსა მისგან, და სულსა გამოსრულსა, მარტივსა არსებითა.<br />აწ და...</p>
<p>შენგან მიიღო ჩემი, შემოქმედმან, თბე უხრწნელო ქალწულო და დედაო, რომელმან შექმნა საუკუნენი და შეაყო ღმრთაება, ბუნებასა კაცთასა.</p>
<div class="rdc">გალობა ვ.</div>
<p><em class="gr">სძლისპირი:</em> ღაღად-ვჰყავ მე სიღრმით გულისათ მოწყალისა მიმართ ღმრთისა, და ისმინა ჩემი ჯოჯოხეთით ქვესკნელით, და განხრწნისაგან იხსნა ცხოვრება ჩემი.<br />მიწყალე მე ღმერთო, მიწყალე მე.</p>
<p>მე ვარ, მაცხოვარ, რომელმანცა წარვსწყმიდე ძველად სამეუფო იგი დრაქმა: არამედ რომელმან აღგვინთე მნათობი ნათლისა, წანამორბედი შენი, სიტყვაო მომიძიე და მპოვე ხატი შენი.<br />მიწყალე მე ღმერთო, მიწყალე მე.</p>
<p>განეწყვე შენ და დააკვეთენ სიმხნით ხორცთა ვნებანი, ვითარცა ისუ ამალეკი; და გაბაონელთა მათ, საცდურიანთა, გლის სიტყვათა სძლევდი.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>დაშრიტე ალი ვნებათანი, წყაროთა ცვართა ცრემლთათა მარადის მარიამ; აღტკინებულმან სულითა, იგივე მადლი მომეც მონასა შენსა.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>უვნებლობა ზეცათა მოიგე, ქვეყანასა ზედა უმწვერვალესითა ცხოვრებითა, დედაო, რომლითა მგალობელთა შენთა ვნებათაგან ხსნად ევედრე, მეოხებითა შენითა.<br />დიდება...</p>
<p>სამება ვარ სრული, განუყოფელი, განყოფილი პირებითა, და ერთობა ვარ მე ბუნებით შეყოფილი, ხმობს მამა და ძე, და სული ღმერთმთავარი.<br />აწ და...</p>
<p>ღმერთი გვიშვა საშომან შენმან, სძალო, ხატითა კაცობრივითა, რომელსა, ვითარცა მიზეზსა ყოველთასა ცხოვრებად ჩვენდა, ევედრე ღმრთისმშობელო.</p>
<div class="rdc">კონდაკი</div>
<p>სულო ჩემო, სულო ჩემო, აღსდეგ, რასა გძინავს: აღსასრული მოახლებულ-არს, და გეგულვების  აღშფოთნება. განიღვიძე, რათა შეგიწყალოს შენ ქრისტემან ღმერთმან, რომელი ყოველგან არს და ყოველსავე აღავსებს.</p>
<div class="rdc">გალობა ზ.</div>
<p><em class="gr">სძლისპირი:</em> ვსცოდეთ და უსჯულო-ვიქმნენით, და სიცრუე ვყავთ წინაშე შენსა, და არა დავიმარხეთ და არცა ვჰყავთ მეუფჱო, ვითარ იგი შენ მამცენ ჩვენ. გარნა ნუ მიმცემ ჩვენ სრულიად, მაღალო მამათა ჩვენთა ღმერთო.<br />მიწყალე მე ღმერთო, მიწყალე მე.</p>
<p>განილინნეს დღენი ესე ჩემნი, ვითარცა სიზმარი, ამისთჳს აღსდეგ შენ, ჵ სულო ჩემო, და ცრემლეოდა ვითარცა ეზეკია სარეცელთა თჳსთა ზედა, რათა მოგენიჭნეს ჟამნი ცხოვრებისანი, რამეთუ არათუ ისაია წარმოგიდგეს შენ სულო, არამედ ღმერთი ყოველთა.<br />მიწყალე მე ღმერთო, მიწყალე მე.</p>
<p>შეგივრდები და დაგასხამ შენ, ვითარცა ცრემლთა სულთქმათა ჩემთა: ვსცოდე უფროს მეძვისა მის, და უსჯულოდ გამოვჰსჩნდი, ვითარ არავინ სხუა კაცი, არამედ მოწყალე მექმენ, მეუფჱო, დაბადებულსა შენსა.<br />მიწყალე მე ღმერთო, მიწყალე მე.</p>
<p>ხატი შენი დავინთქ ვნებათა შინა და სიკეთე მსგავსებისა შენისა უშვერ და უხმარ-ვყავ, და დაშრტა, მხსნელო, ჩემი ლამპარი მადლთა, არამედ სიტკბოებით კვლად მაგე სიხარული, ვითარცა გალობს დავით.<br />მიწყალე მე ღმერთო, მიწყალე მე.</p>
<p>მოიქეც და შეინანე აწ, და განაცხადე დაფარულნი შენნი, არქუ ყოვლისა-მეცნიერსა: შემინვენ ჵ მაცხოვარ, უცნაურნი ჩემნი, არამედ შენ შემიწყალე წყალობითა შენითა, ვითარცა გალობს დავით.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>ღაღად-ყავ რა ყოვლადპატიოსნისა მიმართ დედისა ღმრთისა, რომელსა პირველად უკუნ-გაქცევდა ცოდვათაგან შესლვად, და მხურვალედ შეუვრდი ხატსა მისსა, რათა მოწყალე გექმნნეს, მაშინ არცხვინე მტერი იგი ბოროტი; აწ მეცა მიხსენ ჭირთაგან მონაჲ ესე შენი.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>შეიყვარე, რომლისა გსუროდა და რომლისათჳს ხორცთა განიბძარე ღირსო, აწცა ევედრე ქრისტესა ჩვენ მონათათჳს მისთა, რათა მოწყალე გვექმნეს ყოველთა, და მშვიდობა მოგვანიჭოს პატივისმცემელთა მისთა.<br />დიდება...</p>
<p>მარტივი და განუყოფელი, თანაარსად თაყვანისცემული, ქებული წმიდათა მიერ, ნათელი და ნეთელნი, სამ-წმიდა სამება ღმერთი, ცხოველი და ცხოველნი, ადიდენ სულო და ერთღმრთაბად ჰმონე.<br />აწ და...</p>
<p>გიგალობთ შენ, თაყვანის-გცემთ შენ, და გაკურთხევთ შენ, ღმრთისა დედაო; რამეთუ ერთი წმიდისა სამებისა შევ ქრისტე ღმერთი, სრული, ჭეშმარიტი და შენ განმიხვენ ჩვენ ქვეყანისათა შესავალნი ცათანი.</p>
<div class="rdc">გალობა ჱ.</div>
<p><em class="gr">სძლისპირი:</em> რომლისა ძალნი ცათანი აქებენ და სძრწიან მისგან ქერუბიმ-სერაფიმნი, ყოველი აღგებული ყოვლით სულითურთ სძნობდით, და უფროსად ამაღლებდით მას უკუნისამდე.<br />მიწყალე მე ღმერთო, მიწყალე მე.</p>
<p>ალაბასტრსა ცრემლთასა, ვითარცა რა მირონისასა წარმოვსცლი თავსა ზედა, ვხმობ, ვითარცა მეძავი ვეძიებ ლხინებასა და ლოცვასა შევსწირავ შესანდობელად ბრალთა ჩემთა.<br />მიწყალე მე ღმერთო, მიწყალე მე.</p>
<p>დაღათუ არავის უცოდავს ჩემებრ, არამედ შემიწყალე ტკბილო მაცხოვარ, შიშით მონანული და, ძრწოლით მღაღადებელი, შეგცოდე შენ, წყალობა-ჰყავ, ჵ მრავალმოწყალეო.<br />მიწყალე მე ღმერთო, მიწყალე მე.</p>
<p>მოწყალე მექმენ, მაცხოვარ, ქმნილსა შენსა და ვითარცა მწყემსმან მპოვე წარწყმედული, მეწიე შეცდომილსა, გამომიხსენ მხეცთაგან და შემრაცხე ცხოვართა-თანა სამწყსოისა შენისათანა.<br />მიწყალე მე ღმერთო, მიწყალე მე.</p>
<p>რაჟამს დასჯდე სჯად, ვითარცა მოწყალე, და გამოსჩნდეს მაღალი დიდება შენი, ვითარ შიში იყოს, სახმილი რა ოხრვიდეს და ყოველნი სძრწოდეს ზარისაგან საყდრისა შენისა.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>ნათელმან დაუვალმან განგანათლა შენ, დედაო, და ვნებათა ბნელისაგან გიხსნა; რომლითა აღხედ მადლისა სულიერისა, მიმღებელი ზეცად, ჩვენცა განგვანათლენ, მარიამ, მაქებელნი ესე შენნი.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>საკვირველი ახალი იხილა რა ზოსიმე, დედაო, განკვირდა: რამეთუ მადლი საღმრთო შენდა ჭეშმარიტად სრულ-იყო, და ხორციელად ანგელოსად გხედვიდა შენ, და შეშინებულ-იქმნა, და უგალობდა ქრისტესა უკუნისამდე.<br />დიდება...</p>
<p>ღმერთო მამაო და თანაღმერთო ძეო და ნუგეშინისმცემელო, სულო წრფელო, უშობელო მამაო, და შობილო სიტყვაო, ხოლო სულო გამოსრულო, სამობით ერთო, მაცხოვნე.<br />აწ და...</p>
<p>სისხლთაგან შენთა ღებული პორფირი, ღმრთივგვამოვანთა ხორცთა მეუფისათა მოიქსოვა, უხრწნელო, საშოსა შინა შენსა, ამისთჳსცა, საკუთრად ღმრთისმშობლად გქადაგებთ შენ.</p>
<div class="rdc">გალობა თ.</div>
<p><em class="gr">სძლისპირი:</em> უთესლოდ მდიგომილი შობს ზესთა თარგმანებისა, უმამოდ&nbsp; დედა მუცლად-იღებს უხრწნელად, რამეთუ ღმრთისა შობა სცვალებს ბუნებისა წესთა; ამისთჳს შენ ყოველნი ტომნი, ღმრთისა სძალო და დედაო, დაუდუმებლად გადიდებთ.<br />მიწყალე მე ღმერთო, მიწყალე მე.</p>
<p>მოწყალებით მომხედენ ძეო ღმრთისაო და მიხსენ რომელი ეგე სიტყვით განხდიდ ეშმაკთა, და სიტყვა საწადელი მარქუ ვითარცა ავაზაკსა: ამინ გეტყვი, ჩემთანა იყო სამოთხესა შინა ჩემსა, კვალად რა მოვიდე დიდებით.<br />მიწყალე მე ღმერთო, მიწყალე მე.</p>
<p>ავაზაკი გგმობდა და ავაზაკი ღმრთად გხადოდა; ხოლო ორნივე შენთანა ჯვარცმულ იყვნეს; არამედ, მხსნელო ჩემო, მეცა მსგავსად მორწმუნისა მის, რომელმან იგი ღმრთად გიცნა, განმიხვენ კარნი შენისა სასუფევლისანი, ტკბილო.<br />მიწყალე მე ღმერთო, მიწყალე მე.</p>
<p>დაბადებულნი განკრთეს ჯვარცმულსა რა გხედვიდეს შენ; მთანი და კლდენი შიშისაგან განიპნეს; ქვეყანა შეიძრა და ჯოჯოხეთი ოხერ იქმნა, და დაბნელდა ნათელი მზისა, რაჟამს ჯვრითა ვნებულად გიხილეს შემოქმედი თჳსი.<br />მიწყალე მე ღმერთო, მიწყალე მე.</p>
<p>სინანულისა ღირსთა ნაყოფთა ნუ მიმხდი მხსნელო, რამეთუ ძალი ჩემი მოაკლდა ჩემგან; არამედ მომეც გული შემუსვრილი და მარადის სიგლახაკე სულთა, რათა ესენი შევსწირნე, ვითარცა სათნო და მითვალული მსხვერპლი.<br />მიწყალე მე ღმერთო, მიწყალე მე.</p>
<p>მსაჯულო ჩემო, მსაჯულო, რომელი კვალად მოსლვად ხარ განსჯად სოფლისა; მოწყალითა თვალითა მომხედენ მხსნელო; უფროს ყოვლისა ბუნებისა კაცთასა, უგუნურებით შეცოდებულსა შენს წინაშე.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>ყოველნივე განაკვირვენ უცხოითა ცხოვრებითა შენითა: ანგელოსთა წესნი და კაცთა კრებულნი; რამეთუ უნივთოითა ცხოვრებითა ბუნებათა წარხედ, რომლითა ვითარცა რა უნივთოთა ფერხითა განვლე, მარიამ, მდინარეცა იგი იორდანისა.</p>
<p>ღირსო დედაო მარიამ, ევედრე ღმერთსა ჩვენთჳს.</p>
<p>მოწყალე-ჰყავ შემოქმედი მაქებელთა შენთათჳს, ღირსო დედაო, ხსნად ჩვენდა ბოროტთაგან, ჭირთა და ვნებათა ზედა-დასხმულთა, და განსაცდელთა გარე მოდგომილთა; რათა დაუცხრომელად გადიდებდეთ შენ მადიდებელსა უფლისასა.</p>
<p>ღირსო მამაო ანდრია, ევედრე ღმერთსა ჩვენთჳს.</p>
<p>ანდრეა სამ-გზის სანატრელო მამაო, მწყემსო კრეტისაო, ჩვენთჳს ევედრე, რომელნი მხურვალედ გიგალობთ შენ, რათა ვიხსნეთ ჩვენ რისხვისა, იწროებისა და აურაცხელთაგან ცოდვათა, რომელნი სარწმუნოებით გხადით შენ.<br />დიდება...</p>
<p>მამასა თაყვანის-ვსცემთ, ძესა უფროს აღვამაღლებთ და სულსა წრფელსა სარწმუნოებით ვაქებთ, სამობასა პირებით და ერთობასა არსებით, ვითარცა ნათელსა და ნათელთა, და ცხოველსა და ცხოველთა, ცხოველს-მყოფელსა ყოველთასა.<br />აწ და...</p>
<p>უხრწნელო ღმრთისმშობელო, დაიცევ ქალაქი შენი, რომელი ესე შენ მიერ მეფობს საღმრთოდ, შენ მიერ მოაქვს ძალი და შენ მიერვე სძლევს მტერთა, ზესთა ექმნების განსაცდელთა, მრბძოლთა გარე-მიაქცევს და მართებს განსაგებელთა თჳსითა.</p>
</div>
<script language="javascript" type="text/javascript" src="../java/qveda_loc.js"></script>
</body>
</html>
