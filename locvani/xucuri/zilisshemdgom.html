<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ძილის შემდგომ ლოცვანი</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႪႭႺႥႠႬႨ ႸႤႫႣႢႭႫႠႣ ႻႨႪႨႱႠ⠕</div>
<div class="pad-lc">
<div class="rdc"><big class="rd">Ⴃ</big>ⴀⴑⴀⴜⴗⴈⴑⴈ ⴊⴍⴚⴅⴄⴁⴈ :</div>
<big class="rd">Ⴊ</big>ⴍⴚⴅⴈⴇⴀ ⴜⴋⴈⴃⴀⴇⴀ ⴋⴀⴋⴀⴇⴀ ⴙⴅⴄⴌⴇⴀⴇⴀ, Ⴓⴔⴀⴊⴍ, Ⴈⴄⴑⴓ Ⴕⴐⴈⴑⴒⴄ, Ⴖⴋⴄⴐⴇⴍ ⴙⴅⴄⴌⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ.
<br />ⴃⴈⴃⴄⴁⴀ ⴘⴄⴌⴃⴀ, Ⴖⴋⴄⴐⴇⴍ ⴙⴅⴄⴌⴍ, ⴃⴈⴃⴄⴁⴀ ⴘⴄⴌⴃⴀ.
<p><big class="rd">Ⴋ</big>ⴄⴓⴔⴡⴍ ⴆⴄⴚⴀⴇⴀⴍ, ⴌⴓⴂⴄⴘⴈⴌⴈⴑⴋⴚⴄⴋⴄⴊⴍ, ⴑⴓⴊⴍ ⴝⴄⴘⴋⴀⴐⴈⴒⴄⴁⴈⴑⴀⴍ, ⴐⴍⴋⴄⴊⴈ ⴗⴍⴅⴄⴊⴂⴀⴌ ⴞⴀⴐ ⴃⴀ ⴗⴍⴅⴄⴊⴑⴀⴅⴄ ⴀⴖⴀⴅⴑⴄⴁ ⴋⴀⴃⴊⴈⴇⴀ ⴘⴄⴌⴈⴇⴀ, ⴑⴀⴓⴌⴟⴄⴍ ⴉⴄⴇⴈⴊⴇⴀⴍ, ⴋⴍⴋⴌⴈⴝⴄⴁⴄⴊⴍ ⴚⴞⴍⴅⴐⴄⴁⴈⴑⴀⴍ, ⴋⴍⴅⴄⴃ ⴃⴀ ⴃⴀⴄⴋⴉⴅⴈⴃⴐⴄ ⴙⴅⴄⴌⴑ ⴘⴍⴐⴈⴑ ⴃⴀ ⴜⴋⴈⴃⴀ ⴋⴗⴅⴄⴌ ⴙⴅⴄⴌ ⴗⴍⴅⴊⴈⴑⴀⴂⴀⴌ ⴁⴈⴜⴈⴑⴀ ⴃⴀ ⴀⴚⴞⴍⴅⴌⴄⴌ, ⴑⴀⴞⴈⴄⴐⴍ, ⴑⴓⴊⴌⴈ ⴙⴅⴄⴌⴌⴈ.<a href="#sh">*</a></p>
ⴜⴋⴈⴃⴀⴍ Ⴖⴋⴄⴐⴇⴍ, ⴜⴋⴈⴃⴀⴍ ⴛⴊⴈⴄⴐⴍ, ⴜⴋⴈⴃⴀⴍ ⴓⴉⴅⴃⴀⴅⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<p><big class="rd">Ⴗ</big>ⴍⴅⴊⴀⴃⴜⴋⴈⴃⴀⴍ ⴑⴀⴋⴄⴁⴀⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ, Ⴓⴔⴀⴊⴍ, ⴂⴅⴈⴞⴑⴄⴌ ⴃⴀ ⴂⴅⴈⴊⴞⴈⴌⴄ ⴚⴍⴃⴅⴀⴇⴀ ⴙⴅⴄⴌⴇⴀⴂⴀⴌ, ⴋⴄⴓⴔⴡⴍ, ⴘⴄⴂⴅⴈⴌⴃⴄⴅ ⴓⴑⴟⴓⴊⴍⴄⴁⴀⴌⴈ ⴙⴅⴄⴌⴌⴈ, ⴜⴋⴈⴃⴀⴍ, ⴋⴍⴈⴞⴈⴊⴄ ⴃⴀ ⴂⴀⴌⴠⴉⴓⴐⴌⴄⴌ ⴓⴛⴊⴓⴐⴄⴁⴀⴌⴈ ⴙⴅⴄⴌⴌⴈ ⴑⴀⴞⴄⴊⴈⴑⴀ ⴘⴄⴌⴈⴑⴀⴇⴣⴑ.</p>
Ⴓⴔⴀⴊⴍ ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<p><big class="rd">Ⴋ</big>ⴀⴋⴀⴍ ⴙⴅⴄⴌⴍ, ⴐⴍⴋⴄⴊⴈ ⴞⴀⴐ ⴚⴀⴇⴀ ⴘⴈⴌⴀ, ⴜⴋⴈⴌⴃⴀ ⴈⴗⴀⴅⴌ ⴑⴀⴞⴄⴊⴈ ⴘⴄⴌⴈ, ⴋⴍⴅⴄⴃⴈⴌ ⴑⴓⴔⴄⴅⴀ ⴘⴄⴌⴈ, ⴈⴗⴀⴅⴌ ⴌⴄⴁⴀ ⴘⴄⴌⴈ, ⴅⴈⴇⴀⴐⴚⴀ ⴚⴀⴇⴀ ⴘⴈⴌⴀ, ⴄⴂⴐⴄⴚⴀ ⴕⴅⴄⴗⴀⴌⴀⴑⴀ ⴆⴄⴃⴀ, ⴎⴓⴐⴈ ⴙⴅⴄⴌⴈ ⴀⴐⴑⴍⴁⴈⴑⴀ ⴋⴍⴋⴄⴚ ⴙⴅⴄⴌ ⴃⴖⴄⴑ, ⴃⴀ ⴋⴍⴋⴈⴒⴄⴅⴄⴌ ⴙⴅⴄⴌ ⴇⴀⴌⴀⴌⴀⴃⴄⴁⴌⴈ ⴙⴅⴄⴌⴌⴈ, ⴅⴈⴇⴀⴐⴚⴀ ⴙⴅⴄⴌ ⴋⴈⴅⴓⴒⴄⴅⴄⴁⴇ ⴇⴀⴌⴀⴋⴃⴄⴁⴇⴀ ⴋⴀⴇ ⴙⴅⴄⴌⴇⴀ ⴃⴀ ⴌⴓ ⴘⴄⴋⴈⴗⴅⴀⴌⴄⴁ ⴙⴅⴄⴌ ⴂⴀⴌⴑⴀⴚⴃⴄⴊⴑⴀ, ⴀⴐⴀⴋⴄⴃ ⴋⴈⴞⴑⴄⴌ ⴙⴅⴄⴌ ⴁⴍⴐⴍⴒⴈⴑⴀⴂⴀⴌ. ⴀⴋⴈⴌ.</p>
<div class="rdc">ⴑⴀⴋⴜⴋⴈⴃⴀⴍⴁⴈⴑ ⴒⴐⴍⴎⴀⴐⴌⴈ :</div>
<p><big class="rd">Ⴀ</big>ⴖⴃⴂⴍⴋⴈⴊⴈ ⴛⴈⴊⴈⴑⴀⴂⴀⴌ, ⴘⴄⴂⴈⴅⴐⴃⴄⴁⴈⴇ ⴘⴄⴌ, ⴑⴀⴞⴈⴄⴐ, ⴀⴌⴂⴄⴊⴍⴑⴇⴀ ⴂⴀⴊⴍⴁⴀⴑⴀ ⴂⴈⴖⴀⴖⴀⴃⴄⴁⴇ ⴘⴄⴌ, ⴛⴊⴈⴄⴐⴍ: ⴜⴋⴈⴃⴀ ⴞⴀⴐ, ⴜⴋⴈⴃⴀ ⴞⴀⴐ, ⴜⴋⴈⴃⴀ ⴞⴀⴐ ⴘⴄⴌ, Ⴖⴋⴄⴐⴇⴍ, Ⴖⴋⴐⴇⴈⴑⴋⴘⴍⴁⴄⴊⴈⴑⴀ ⴋⴈⴄⴐ ⴘⴄⴂⴅⴈⴜⴗⴀⴊⴄⴌ ⴙⴅⴄⴌ.</p>
ⴃⴈⴃⴄⴁⴀ...
<p><big class="rd">Ⴚ</big>ⴞⴄⴃⴐⴈⴑⴀⴂⴀⴌ ⴃⴀ ⴛⴈⴊⴈⴑⴀ ⴀⴖⴋⴀⴃⴂⴈⴌⴄ ⴋⴄ, Ⴓⴔⴀⴊⴍ, ⴂⴍⴌⴄⴁⴀ ⴃⴀ ⴂⴓⴊⴈ ⴙⴄⴋⴈ ⴂⴀⴌⴀⴌⴀⴇⴊⴄⴌ, ⴃⴀ ⴁⴀⴂⴄⴌⴈ ⴙⴄⴋⴌⴈ ⴀⴖⴀⴞⴅⴄⴌ, ⴂⴀⴊⴍⴁⴀⴃ ⴘⴄⴌⴃⴀ, ⴜⴋⴈⴃⴀⴍ ⴑⴀⴋⴄⴁⴀⴍ: ⴜⴋⴈⴃⴀ ⴞⴀⴐ, ⴜⴋⴈⴃⴀ ⴞⴀⴐ, ⴜⴋⴈⴃⴀ ⴞⴀⴐ ⴘⴄⴌ, Ⴖⴋⴄⴐⴇⴍ, Ⴖⴋⴐⴇⴈⴑⴋⴘⴍⴁⴄⴊⴈⴑⴀ ⴋⴈⴄⴐ ⴘⴄⴂⴅⴈⴜⴗⴀⴊⴄⴌ ⴙⴅⴄⴌ.</p>
ⴀⴜ ⴃⴀ...
<p><big class="rd">Ⴋ</big>ⴄⴗⴑⴄⴓⴊⴀⴃ ⴋⴑⴀⴟⴓⴊⴈ ⴈⴂⴈ ⴋⴍⴅⴈⴃⴄⴑ, ⴃⴀ ⴇⴈⴇⴍⴄⴓⴊⴈⴑⴀ ⴑⴀⴕⴋⴄⴌⴈ ⴂⴀⴌⴘⴈⴘⴅⴊⴃⴌⴄⴌ, ⴀⴐⴀⴋⴄⴃ ⴘⴈⴘⴈⴇ ⴖⴀⴖⴀⴃⴅⴗⴍⴇ ⴘⴓⴀⴖⴀⴋⴄⴑⴀ: ⴜⴋⴈⴃⴀ ⴞⴀⴐ, ⴜⴋⴈⴃⴀ ⴞⴀⴐ, ⴜⴋⴈⴃⴀ ⴞⴀⴐ ⴘⴄⴌ, Ⴖⴋⴄⴐⴇⴍ, Ⴖⴋⴐⴇⴈⴑⴋⴘⴍⴁⴄⴊⴈⴑⴀ ⴋⴈⴄⴐ ⴘⴄⴂⴅⴈⴜⴗⴀⴊⴄⴌ ⴙⴅⴄⴌ.</p>
ⴓⴔⴀⴊⴍ, ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴈⴁ &nbsp; ⴂⴆⴈⴑ</i>.
<div class="rdc">ⴃⴀ ⴊⴍⴚⴅⴀ ⴑⴀⴋⴄⴁⴈⴑⴀⴃⴋⴈ :</div>
<p><big class="rd">Ⴛ</big>ⴈⴊⴈⴑⴀⴂⴀⴌ ⴀⴖⴃⴂⴍⴋⴈⴊⴈ ⴂⴋⴀⴃⴊⴍⴁ ⴘⴄⴌ ⴜⴋⴈⴃⴀⴍ ⴑⴀⴋⴄⴁⴀⴍ, ⴐⴀⴋⴄⴇⴓ ⴋⴐⴀⴅⴊⴈⴑⴀ ⴑⴀⴞⴈⴄⴐⴄⴁⴈⴑⴀ ⴃⴀ ⴑⴓⴊⴂⴐⴛⴄⴊⴄⴁⴈⴑⴀ ⴘⴄⴌⴈⴑⴀⴇⴣⴑ ⴀⴐⴀ ⴂⴀⴌⴐⴈⴑⴞⴄⴌ ⴙⴄⴋ ⴓⴛⴖⴄⴁⴑⴀ ⴃⴀ ⴚⴍⴃⴅⴈⴊⴑⴀ ⴆⴄⴃⴀ, ⴃⴀ ⴀⴐⴀ ⴇⴀⴌⴀ ⴜⴀⴐⴋⴜⴗⴋⴈⴃⴄ ⴋⴄ ⴓⴑⴟⴓⴊⴍⴄⴁⴀⴇⴀ ⴘⴈⴌⴀ ⴙⴄⴋⴇⴀ, ⴀⴐⴀⴋⴄⴃ ⴙⴅⴄⴓⴊⴄⴁⴈⴑⴀⴄⴁⴐ ⴉⴀⴚⴇⴋⴍⴗⴅⴀⴐⴄ ⴋⴄⴕⴋⴄⴌ ⴋⴄ, ⴃⴀ ⴓⴔⴑⴉⴐⴓⴊⴑⴀ ⴘⴈⴌⴀ ⴑⴀⴑⴍⴜⴀⴐⴉⴅⴄⴇⴈⴊⴄⴁⴈⴑⴀⴑⴀ ⴋⴃⴄⴁⴀⴐⴄ ⴀⴖⴋⴀⴃⴂⴈⴌⴄ ⴀⴖⴋⴑⴇⴍⴁⴀⴃ ⴃⴀ ⴃⴈⴃⴄⴁⴈⴑ-ⴋⴄⴒⴗⴅⴄⴊⴄⴁⴀⴃ ⴛⴀⴊⴑⴀ ⴘⴄⴌⴑⴀ, ⴀⴜⴚⴀ ⴂⴀⴌⴋⴈⴌⴀⴇⴊⴄⴌ ⴇⴓⴀⴊⴌⴈ ⴂⴍⴌⴄⴁⴈⴑⴀ ⴙⴄⴋⴈⴑⴀⴌⴈ, ⴀⴖⴀⴖⴄ ⴎⴈⴐⴈ ⴙⴄⴋⴈ ⴆⴐⴀⴞⴅⴀⴃ ⴑⴈⴒⴗⴅⴀⴇⴀ ⴘⴄⴌⴇⴀ, ⴃⴀ ⴂⴓⴊⴈⴑⴞⴋⴈⴑ-ⴗⴍⴔⴀⴃ ⴂⴆⴀⴇⴀ ⴘⴄⴌⴇⴀ ⴃⴀ ⴕⴋⴌⴀⴃ ⴌⴄⴁⴈⴑⴀ ⴘⴄⴌⴈⴑⴀ, ⴃⴀ ⴂⴀⴊⴍⴁⴀⴃ ⴑⴀⴞⴄⴊⴑⴀ ⴘⴄⴌⴑⴀ ⴀⴖⴑⴀⴐⴄⴁⴈⴇⴀ ⴂⴓⴊⴈⴑⴀⴇⴀ. ⴃⴈⴃⴄⴁⴀⴃ ⴃⴀ ⴂⴀⴊⴍⴁⴀⴃ ⴗⴍⴅⴊⴀⴃ-ⴎⴀⴒⴈⴍⴑⴀⴌⴑⴀ ⴑⴀⴞⴄⴊⴑⴀ ⴘⴄⴌⴑⴀ, ⴋⴀⴋⴈⴑⴀ ⴃⴀ ⴛⴈⴑⴀ ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
ⴋⴍⴅⴄⴃⴈⴇ, ⴇⴀⴗⴅⴀⴌⴈⴑ-ⴅⴑⴚⴄⴇ ⴋⴄⴓⴔⴡⴑⴀ ⴙⴅⴄⴌⴑⴀ Ⴖⴋⴄⴐⴇⴑⴀ;
<br />ⴋⴍⴅⴄⴃⴈⴇ, ⴇⴀⴗⴅⴀⴌⴈⴑ-ⴅⴑⴚⴄⴇ ⴃⴀ ⴘⴄⴓⴅⴐⴄⴇ Ⴕⴐⴈⴑⴒⴄⴑⴀ ⴋⴄⴓⴔⴡⴑⴀ ⴙⴅⴄⴌⴑⴀ Ⴖⴋⴄⴐⴇⴑⴀ;
<br />ⴋⴍⴅⴄⴃⴈⴇ, ⴇⴀⴗⴅⴀⴌⴈⴑ-ⴅⴑⴚⴄⴇ ⴃⴀ ⴘⴄⴓⴅⴐⴃⴄⴇ ⴇⴅⴈⴇ Ⴕⴐⴈⴑⴒⴄⴑⴀ ⴋⴄⴓⴔⴡⴑⴀ ⴃⴀ Ⴖⴋⴄⴐⴇⴑⴀ ⴙⴅⴄⴌⴑⴀ;
<br /><br />
<div class="rdc">⠪<big class="rd">Ⴔ</big>ⴑⴀⴊⴋⴓⴌⴈ ⴌ⠕</div>
<table align="center" width="100%" border="0" cellpadding="0" cellspacing="0" class="fsal">
<tr><td>ⴀ.</td><td><big class="rd">Ⴋ</big>ⴈⴜⴗⴀⴊⴄ ⴋⴄ, Ⴖⴋⴄⴐⴇⴍ, ⴃⴈⴃⴈⴇⴀ ⴜⴗⴀⴊⴍⴁⴈⴇⴀ ⴘⴄⴌⴈⴇⴀ ⴃⴀ ⴋⴐⴀⴅⴊⴈⴇⴀ ⴋⴍⴜⴗⴀⴊⴄⴁⴈⴇⴀ ⴘⴄⴌⴈⴇⴀ ⴀⴠⴞⴍⴚⴄ ⴓⴠⴑⴟⴓⴊⴍⴄⴁⴀⴢ ⴙⴄⴋⴈ.</td></tr>
<tr><td>ⴁ.</td><td><big class="rd">Ⴓ</big>ⴔⴐⴍⴢⴑ ⴂⴀⴌⴋⴁⴀⴌⴄ ⴋⴄ ⴓⴠⴑⴟⴓⴊⴍⴄⴁⴈⴑⴀ ⴙⴄⴋⴈⴑⴀⴂⴀⴌ ⴃⴀ ⴚⴍⴃⴅⴀⴇⴀ ⴙⴄⴋⴇⴀⴂⴀⴌ ⴂⴀⴌⴋⴜⴋⴈⴃⴄ ⴋⴄ.</td></tr>
<tr><td>ⴂ.</td><td><big class="rd">Ⴐ</big>ⴀⴋⴄⴇⴓ ⴓⴠⴑⴟⴓⴊⴍⴄⴁⴀⴢ ⴙⴄⴋⴈ ⴋⴄ ⴓⴜⴗⴈ, ⴃⴀ ⴚⴍⴃⴅⴀⴢ ⴙⴄⴋⴈ ⴜⴈⴌⴀⴘⴄ ⴙⴄⴋⴑⴀ ⴀⴐⴑ ⴋⴀⴐⴀⴃⴈⴑ.</td></tr>
<tr><td>ⴃ.</td><td><big class="rd">Ⴘ</big>ⴄⴌ ⴋⴞⴍⴊⴍⴑⴀ ⴘⴄⴂⴚⴍⴃⴄ ⴃⴀ ⴁⴍⴐⴍⴒⴈ ⴘⴄⴌ ⴜⴈⴌⴀⴘⴄ ⴅⴠⴗⴀⴅ; ⴐⴀⴈⴇⴀ ⴂⴀⴌⴠⴋⴀⴐⴇⴊⴃⴄ ⴑⴈⴒⴗⴓⴀⴇⴀⴂⴀⴌ ⴘⴄⴌⴇⴀ ⴃⴀ ⴑⴛⴊⴍ ⴘⴟⴀⴑⴀ ⴘⴄⴌⴑⴀ.</td></tr>
<tr><td>ⴄ.</td><td><big class="rd">Ⴐ</big>ⴀⴋⴄⴇⴓ ⴄⴑⴄⴐⴀ ⴓⴠⴑⴟⴓⴊⴍⴄⴁⴀⴇⴀ ⴘⴈⴌⴀ ⴋⴈⴓⴃⴂⴀ ⴃⴀ ⴚⴍⴃⴅⴀⴇⴀ ⴘⴈⴌⴀ ⴋⴘⴅⴀ ⴋⴄ ⴃⴄⴃⴀⴋⴀⴌ ⴙⴄⴋⴋⴀⴌ.</td></tr>
<tr><td>ⴅ.</td><td><big class="rd">Ⴐ</big>ⴀⴋⴄⴇⴓ ⴄⴑⴄⴐⴀ ⴝⴄⴘⴋⴀⴐⴈⴒⴄⴁⴀⴢ ⴘⴄⴈⴗⴓⴀⴐⴄ, ⴓⴙⴈⴌⴍⴌⴈ ⴃⴀ ⴃⴀⴔⴀⴐⴓⴊⴌⴈ ⴑⴈⴁⴐⴛⴌⴈⴑⴀ ⴘⴄⴌⴈⴑⴀⴌⴈ ⴂⴀⴋⴍⴋⴈⴚⴞⴀⴃⴄⴌ ⴋⴄ.</td></tr>
<tr><td>ⴆ.</td><td><big class="rd">Ⴋ</big>ⴀⴑⴞⴓⴐⴍ ⴋⴄ ⴓⴑⴓⴎⴈⴇⴀ ⴃⴀ ⴂⴀⴌⴅⴑⴜⴋⴈⴃⴌⴄ ⴋⴄ, ⴂⴀⴌⴋⴁⴀⴌⴍ ⴋⴄ ⴃⴀ ⴓⴔⴐⴍⴢⴑ ⴇⴍⴅⴊⴈⴑⴀ ⴂⴀⴌⴅⴑⴎⴄⴒⴀⴉⴌⴄ.</td></tr>
<tr><td>ⴡ.</td><td><big class="rd">Ⴋ</big>ⴀⴑⴋⴈⴌⴍ ⴋⴄ ⴂⴀⴊⴍⴁⴀⴢ ⴃⴀ ⴑⴈⴞⴀⴐⴓⴊⴈ, ⴃⴀ ⴈⴞⴀⴐⴄⴁⴃⴄⴌ ⴛⴓⴀⴊⴌⴈ ⴃⴀⴋⴃⴀⴁⴊⴄⴁⴓⴊⴌⴈ.</td></tr>
<tr><td>ⴇ.</td><td><big class="rd">Ⴂ</big>ⴀⴐⴄ-ⴋⴈⴀⴕⴚⴈⴄ ⴎⴈⴐⴈ ⴘⴄⴌⴈ ⴚⴍⴃⴅⴀⴇⴀ ⴙⴄⴋⴇⴀⴂⴀⴌ ⴃⴀ ⴗⴍⴅⴄⴊⴌⴈ ⴓⴠⴑⴟⴓⴊⴍⴄⴁⴀⴌⴈ ⴙⴄⴋⴌⴈ ⴀⴠⴞⴍⴚⴄⴌ.</td></tr>
<tr><td>ⴈ.</td><td><big class="rd">Ⴂ</big>ⴓⴊⴈ ⴜⴋⴈⴃⴀⴢ ⴃⴀⴠⴁⴀⴃⴄ ⴙⴄⴋ ⴇⴀⴌⴀ, Ⴖⴋⴄⴐⴇⴍ, ⴃⴀ ⴑⴓⴊⴈ ⴜⴐⴔⴄⴊⴈ ⴂⴀⴌⴋⴈⴀⴞⴊⴄ ⴂⴓⴀⴋⴑⴀ ⴙⴄⴋⴑⴀ.</td></tr>
<tr><td>ⴈⴀ.</td><td><big class="rd">Ⴌ</big>ⴓ ⴂⴀⴌⴋⴀⴂⴃⴄⴁ ⴋⴄ ⴎⴈⴐⴈⴑⴀ ⴘⴄⴌⴈⴑⴀⴂⴀⴌ ⴃⴀ ⴑⴓⴊⴑⴀ ⴜⴋⴈⴃⴀⴑⴀ ⴘⴄⴌⴑⴀ ⴌⴓ ⴋⴈⴋⴈⴖⴄⴁ ⴙⴄⴋⴂⴀⴌ.</td></tr>
<tr><td>ⴈⴁ.</td><td><big class="rd">Ⴋ</big>ⴍⴋⴄⴚ ⴋⴄ ⴑⴈⴞⴀⴐⴓⴊⴈ ⴋⴀⴚⴞⴍⴅⴀⴐⴄⴁⴈⴑⴀ ⴘⴄⴌⴈⴑⴀⴢ ⴃⴀ ⴑⴓⴊⴈⴇⴀ ⴋⴇⴀⴅⴐⴍⴁⴈⴑⴀⴢⴇⴀ ⴃⴀⴋⴀⴋⴒⴉⴈⴚⴄ ⴋⴄ.</td></tr>
<tr><td>ⴈⴂ.</td><td><big class="rd">Ⴅ</big>ⴀⴑⴜⴀⴅⴊⴌⴄ ⴓⴠⴑⴟⴓⴊⴍⴇⴀ ⴂⴆⴀⴌⴈ ⴘⴄⴌⴌⴈ ⴃⴀ ⴓⴖⴋⴐⴇⴍⴌⴈ ⴘⴄⴌⴃⴀ ⴋⴍⴈⴕⴚⴄⴌ.</td></tr>
<tr><td>ⴈⴃ.</td><td><big class="rd">Ⴋ</big>ⴈⴞⴑⴄⴌ ⴋⴄ ⴑⴈⴑⴞⴊⴇⴀⴂⴀⴌ, Ⴖⴋⴄⴐⴇⴍ, Ⴖⴋⴄⴐⴇⴍ ⴚⴞⴍⴓⴐⴄⴁⴈⴑⴀ ⴙⴄⴋⴈⴑⴀⴍ, ⴈⴞⴀⴐⴄⴁⴃⴄⴑ ⴄⴌⴀⴢ ⴙⴄⴋⴈ ⴑⴈⴋⴀⴐⴇⴊⴄⴑⴀ ⴘⴄⴌⴑⴀ.</td></tr>
<tr><td>ⴈⴄ.</td><td><big class="rd">Ⴓ</big>ⴔⴀⴊⴍ, ⴁⴀⴂⴄⴌⴈ ⴙⴄⴋⴌⴈ ⴀⴖⴀⴞⴓⴄⴌ, ⴃⴀ ⴎⴈⴐⴈ ⴙⴄⴋⴈ ⴓⴇⴞⴐⴍⴁⴃⴄⴑ ⴕⴄⴁⴓⴊⴄⴁⴀⴑⴀ ⴘⴄⴌⴑⴀ.</td></tr>
<tr><td>ⴈⴅ.</td><td><big class="rd">Ⴐ</big>ⴀⴋⴄⴇⴓ ⴓⴉⴄⴇⴓⴋⴚⴀ ⴂⴄⴌⴄⴁⴀ, ⴋⴑⴞⴓⴄⴐⴎⴊⴈ ⴘⴄ-ⴋⴚⴀ-ⴋⴄⴜⴈⴐⴀ, ⴀⴐⴀⴋⴄⴃ ⴑⴀⴉⴓⴄⴐⴇⴞⴈ ⴀⴐⴀ ⴂⴇⴌⴃⴄⴑ.</td></tr>
<tr><td>ⴈⴆ.</td><td><big class="rd">Ⴋ</big>ⴑⴞⴓⴄⴐⴎⴊⴈ Ⴖⴋⴐⴇⴈⴑⴀ ⴀⴐⴑ ⴑⴓⴊⴈ ⴘⴄⴋⴓⴑⴐⴅⴈⴊⴈ, ⴂⴓⴊⴈ ⴘⴄⴋⴓⴑⴐⴅⴈⴊⴈ ⴃⴀ ⴃⴀⴋⴃⴀⴁⴊⴄⴁⴓⴊⴈ Ⴖⴋⴄⴐⴇⴋⴀⴌ ⴀⴐⴀ ⴘⴄⴓⴐⴀⴚⴞ-ⴠⴗⴍⴑ.</td></tr>
<tr><td>ⴈⴡ.</td><td><big class="rd">Ⴉ</big>ⴄⴇⴈⴊⴈ ⴓⴗⴀⴅ, Ⴓⴔⴀⴊⴍ, ⴌⴄⴁⴈⴇⴀ ⴘⴄⴌⴈⴇⴀ ⴑⴈⴍⴌⴑⴀ ⴃⴀ ⴀⴖⴄⴘⴄⴌⴌⴄⴌ ⴆⴖⴓⴃⴄⴌⴈ ⴈⴄⴐⴓⴑⴀⴊⴄⴋⴈⴑⴀⴌⴈ.</td></tr>
<tr><td>ⴈⴇ.</td><td><big class="rd">Ⴋ</big>ⴀⴘⴈⴌ ⴂⴇⴌⴃⴄⴑ ⴋⴑⴞⴓⴄⴐⴎⴊⴈ ⴑⴈⴋⴀⴐⴇⴊⴈⴑⴀⴢ, ⴘⴄⴑⴀⴜⴈⴐⴀⴅⴈ ⴃⴀ ⴗⴍⴅⴊⴀⴃ-ⴃⴀⴑⴀⴜⴓⴄⴊⴈ; ⴋⴀⴘⴈⴌ ⴘⴄⴑⴜⴈⴐⴌⴄⴌ ⴑⴀⴉⴓⴐⴇⴞⴄⴅⴄⴊⴑⴀ ⴘⴄⴌⴑⴀ ⴆⴄⴃⴀ ⴆⴓⴀⴐⴀⴉⴌⴈ.</td></tr>
</table><br /><br />
<div class="rdc">ႫႰႼႠႫႱႨ :</div>
<ul class="lst"><li><big class="rd">Ⴋ</big>ⴐⴜⴀⴋⴑ ⴄⴐⴇⴈ Ⴖⴋⴄⴐⴇⴈ, ⴋⴀⴋⴀ, ⴗⴍⴅⴊⴈⴑⴀ ⴋⴎⴗⴐⴍⴁⴄⴊⴈ, ⴘⴄⴋⴍⴕⴋⴄⴃⴈ ⴚⴀⴇⴀ ⴃⴀ ⴕⴓⴄⴗⴀⴌⴈⴑⴀ, ⴞⴈⴊⴓⴊⴇⴀ ⴗⴍⴅⴄⴊⴇⴀ ⴃⴀ ⴀⴐⴀ ⴞⴈⴊⴓⴊⴇⴀ;</li>
<li><big class="rd">Ⴃ</big>ⴀ ⴄⴐⴇⴈ Ⴓⴔⴀⴊⴈ Ⴈⴄⴑⴓ Ⴕⴐⴈⴑⴒⴄ, ⴛⴄ Ⴖⴋⴐⴇⴈⴑⴀ ⴋⴞⴍⴊⴍⴃⴘⴍⴁⴈⴊⴈ, ⴋⴀⴋⴈⴑⴀⴂⴀⴌ ⴘⴍⴁⴈⴊⴈ ⴓⴜⴈⴌⴀⴐⴄⴑ ⴗⴍⴅⴄⴊⴇⴀ ⴑⴀⴓⴉⴓⴌⴄⴇⴀ. ⴌⴀⴇⴄⴊⴈ ⴌⴀⴇⴊⴈⴑⴀⴂⴀⴌ, Ⴖⴋⴄⴐⴇⴈ ⴝⴄⴘⴋⴀⴐⴈⴒⴈ Ⴖⴋⴐⴇⴈⴑⴀⴂⴀⴌ ⴝⴄⴘⴋⴀⴐⴈⴒⴈⴑⴀ, ⴘⴍⴁⴈⴊⴈ ⴃⴀ ⴀⴐⴀ ⴕⴋⴌⴈⴊⴈ, ⴄⴐⴇⴀⴐⴑⴈ ⴋⴀⴋⴈⴑⴀ, ⴐⴍⴋⴊⴈⴑⴀⴂⴀⴌ ⴗⴍⴅⴄⴊⴈ ⴘⴄⴈⴕⴋⴌⴀ.</li>
<li><big class="rd">Ⴐ</big>ⴍⴋⴄⴊⴈ ⴙⴓⴄⴌⴇⴣⴑ, ⴉⴀⴚⴇⴀⴇⴣⴑ ⴃⴀ ⴙⴓⴄⴌⴈⴑⴀ ⴚⴞⴍⴅⴐⴄⴁⴈⴑⴀⴇⴣⴑ ⴂⴀⴐⴃⴀⴋⴍⴞⴃⴀ ⴆⴄⴚⴈⴇ, ⴃⴀ ⴞⴍⴐⴚⴌⴈ ⴘⴄⴈⴑⴞⴌⴀ ⴑⴓⴊⴈⴑⴀⴂⴀⴌ ⴜⴋⴈⴃⴈⴑⴀ ⴃⴀ ⴋⴀⴐⴈⴀⴋⴈⴑⴀⴂⴀⴌ ⴕⴀⴊⴜⴓⴊⴈⴑⴀ, ⴃⴀ ⴂⴀⴌⴉⴀⴚⴌⴀ.</li>
<li><big class="rd">Ⴃ</big>ⴀ ⴟⴓⴀⴐⴑ ⴄⴚⴅⴀ ⴙⴓⴄⴌⴇⴣⴑ ⴎⴍⴌⴒⴍⴄⴊⴈⴑⴀ ⴎⴈⴊⴀⴒⴄⴑⴆⴄ ⴃⴀ ⴈⴅⴌⴍ, ⴃⴀ ⴃⴀⴄⴔⴊⴀ.</li>
<li><big class="rd">Ⴃ</big>ⴀ ⴀⴖⴃⴂⴀ ⴋⴄⴑⴀⴋⴄⴑⴀ ⴃⴖⴄⴑⴀ ⴋⴑⴂⴀⴅⴑⴀⴃ ⴜⴄⴐⴈⴊⴈⴑⴀ.</li>
<li><big class="rd">Ⴃ</big>ⴀ ⴀⴋⴀⴖⴊⴃⴀ ⴆⴄⴚⴀⴃ, ⴃⴀ ⴋⴟⴃⴍⴋⴀⴐⴄ ⴀⴐⴑ ⴋⴀⴐⴟⴅⴄⴌⴈⴇ ⴋⴀⴋⴈⴑⴀ.</li>
<li><big class="rd">Ⴃ</big>ⴀ ⴉⴓⴀⴊⴀⴃ ⴋⴍⴋⴀⴅⴀⴊ-ⴀⴐⴑ ⴃⴈⴃⴄⴁⴈⴇ, ⴂⴀⴌⴑⴟⴀⴃ ⴚⴞⴍⴅⴄⴊⴇⴀ ⴃⴀ ⴋⴉⴓⴃⴀⴐⴇⴀ, ⴐⴍⴋⴊⴈⴑⴀ ⴑⴓⴔⴄⴅⴈⴑⴀ ⴀⴐⴀ ⴀⴐⴑ ⴃⴀⴑⴀⴑⴐⴓⴊ.</li>
<li><big class="rd">Ⴃ</big>ⴀ ⴑⴓⴊⴈ ⴜⴋⴈⴃⴀ, Ⴓⴔⴀⴊⴈ ⴃⴀ ⴚⴞⴍⴅⴄⴊⴑ-ⴋⴗⴍⴔⴄⴊⴈ, ⴐⴍⴋⴄⴊⴈ ⴋⴀⴋⴈⴑⴀⴂⴀⴌ ⴂⴀⴋⴍⴅⴀⴊⴑ, ⴋⴀⴋⴈⴑⴀ ⴇⴀⴌⴀ ⴃⴀ ⴛⴈⴑⴀ ⴇⴀⴌⴀ ⴇⴀⴗⴓⴀⴌⴈⴑ-ⴈⴚⴄⴋⴄⴁⴈⴑ ⴃⴀ ⴈⴃⴈⴃⴄⴁⴈⴑ, ⴐⴍⴋⴄⴊⴈ ⴈⴒⴗⴍⴃⴀ ⴜⴈⴌⴀⴑⴜⴀⴐⴋⴄⴒⴗⴅⴄⴊⴇⴀ ⴋⴈⴄⴐ.</li>
<li><big class="rd">Ⴄ</big>ⴐⴇⴈ, ⴜⴋⴈⴃⴀ, ⴉⴀⴇⴍⴊⴈⴉⴄ ⴃⴀ ⴑⴀⴋⴍⴚⴈⴕⴓⴊⴍ ⴄⴉⴊⴄⴑⴈⴀ. ⴀⴖⴅⴈⴀⴐⴄⴁ ⴄⴐⴇⴑⴀ ⴌⴀⴇⴊⴈⴑⴖⴄⴁⴀⴑⴀ ⴋⴍⴑⴀⴒⴄⴅⴄⴁⴄⴊⴀⴃ ⴚⴍⴃⴅⴀⴇⴀ.</li>
<li>ⴋⴍⴅⴄⴊⴈ ⴀⴖⴃⴂⴍⴋⴀⴑⴀ ⴋⴉⴓⴃⴐⴄⴇⴈⴇ.</li>
<li><big class="rd">Ⴃ</big>ⴀ ⴚⴞⴍⴅⴐⴄⴁⴀⴑⴀ ⴋⴄⴐⴋⴈⴑⴑⴀ ⴋⴈⴑ ⴑⴀⴓⴉⴓⴌⴄⴑⴀⴑⴀ, ⴀⴋⴈⴌ.</li></ul>
<div class="rdc"><big class="rd">Ⴊ</big>ⴍⴚⴅⴀ ⴃⴈⴃⴈⴑⴀ ⴋⴀⴉⴀⴐⴈⴑⴀ :</div>
<p><big class="rd">Ⴖ</big>ⴋⴄⴐⴇⴍ, ⴂⴀⴌⴋⴜⴋⴈⴃⴄ ⴋⴄ ⴚⴍⴃⴅⴈⴊⴈ, ⴐⴀⴋⴄⴇⴓ ⴀⴐⴀ ⴋⴈⴕⴋⴌⴈⴄⴑ ⴉⴄⴇⴈⴊⴈ ⴜⴈⴌⴀⴘⴄ ⴘⴄⴌⴑⴀ, ⴀⴐⴀⴋⴄⴃ ⴋⴈⴞⴑⴄⴌ ⴋⴄ ⴂⴀⴌⴑⴀⴚⴃⴄⴊⴈⴑⴀⴂⴀⴌ ⴃⴀ ⴈⴗⴀⴅⴌ ⴙⴅⴄⴌⴑ ⴘⴍⴐⴈⴑ ⴌⴄⴁⴀ ⴘⴄⴌⴈ, ⴐⴀⴇⴀ ⴃⴀⴓⴑⴟⴄⴊⴀⴃ ⴀⴖⴅⴀⴖⴍ ⴎⴈⴐⴈ ⴙⴄⴋⴈ ⴀⴐⴀⴖⴈⴐⴑⴈ ⴃⴀ ⴅⴀⴕⴄⴁⴃⴄ ⴑⴀⴞⴄⴊⴑⴀ ⴘⴄⴌⴑⴀ ⴜⴋⴈⴃⴀⴑⴀ ⴋⴀⴋⴈⴑⴀ ⴃⴀ ⴛⴈⴑⴀ ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<p><big class="rd">Ⴓ</big>ⴔⴀⴊⴍ, Ⴖⴋⴄⴐⴇⴍ ⴙⴅⴄⴌⴍ, ⴐⴍⴋⴄⴊⴋⴀⴌ ⴋⴐⴀⴅⴊⴈⴇⴀ ⴑⴈⴒⴉⴁⴍⴄⴁⴈⴇⴀ, ⴃⴀ ⴀⴓⴐⴀⴚⴞⴄⴊⴈⴇⴀ ⴋⴍⴜⴗⴀⴊⴄⴁⴈⴇⴀ ⴘⴄⴌⴈⴇⴀ ⴋⴍⴋⴀⴌⴈⴝⴄ ⴙⴅⴄⴌ, ⴃⴀ ⴑⴀⴇⴌⴍ-ⴈⴗⴀⴅ ⴇⴀⴌⴀⴜⴀⴐⴑⴅⴊⴀⴑⴀ ⴀⴋⴀⴑ ⴑⴈⴂⴐⴛⴄⴑⴀ ⴖⴀⴋⴈⴑⴀⴑⴀ ⴋⴘⴅⴈⴃⴍⴁⴈⴇ ⴇⴀⴌⴀⴜⴀⴐⴑⴅⴊⴀⴃ, ⴃⴀ ⴗⴍⴅⴊⴈⴑⴀⴂⴀⴌ ⴂⴀⴌⴑⴀⴚⴃⴄⴊⴈⴑⴀ ⴃⴀ ⴁⴍⴐⴍⴒⴈⴑⴀ ⴃⴀⴂⴅⴈⴔⴀⴐⴄⴌ. ⴘⴄⴌ, ⴋⴄⴓⴔⴡⴍ ⴃⴀ ⴘⴄⴋⴍⴕⴋⴄⴃⴍ ⴗⴍⴅⴄⴊⴇⴀⴍ, ⴋⴍⴋⴄⴚ ⴙⴅⴄⴌ ⴋⴈⴜⴄⴅⴌⴀⴃ ⴚⴈⴑⴉⴐⴈⴑⴀ ⴊⴍⴚⴅⴀⴇⴀ, ⴃⴀ ⴂⴀⴋⴍⴀⴁⴐⴜⴗⴈⴌⴅⴄ ⴂⴓⴊⴇⴀ ⴘⴈⴌⴀ ⴙⴅⴄⴌⴇⴀ ⴝⴄⴘⴋⴀⴐⴈⴒⴈ ⴌⴀⴇⴄⴊⴈ ⴑⴀⴓⴌⴟⴄⴇⴀⴂⴀⴌ ⴋⴄⴚⴌⴈⴄⴐⴄⴁⴈⴑⴀ ⴘⴄⴌⴈⴑⴀⴇⴀ, ⴃⴀ ⴗⴍⴔⴀⴃ ⴗⴍⴅⴊⴈⴑⴀⴅⴄ ⴌⴄⴁⴈⴑⴀ ⴘⴄⴌⴈⴑⴀ.</p>
<div class="rdc"><big class="rd">Ⴊ</big>ⴍⴚⴅⴀ ⴁⴀⴑⴈⴊⴈ ⴃⴈⴃⴈⴑⴀ :</div>
<p><big class="rd">Ⴓ</big>ⴔⴀⴊⴍ, ⴗⴍⴅⴊⴈⴑⴀ ⴋⴎⴗⴐⴍⴁⴄⴊⴍ, ⴋⴄⴓⴔⴡⴍ ⴛⴀⴊⴇⴀⴍ ⴃⴀ ⴗⴍⴅⴊⴈⴑⴀ ⴞⴍⴐⴚⴈⴄⴊⴈⴑⴀⴍ, ⴐⴍⴋⴄⴊⴈ ⴋⴀⴖⴀⴊⴇⴀ ⴘⴈⴌⴀ ⴋⴉⴅⴈⴃⴐ-ⴞⴀⴐ, ⴃⴀ ⴗⴍⴅⴄⴊⴑⴀⴅⴄ ⴋⴃⴀⴁⴀⴊⴇⴀ ⴞⴄⴃⴀⴅ, ⴐⴍⴋⴄⴊⴈ ⴃⴀⴔⴀⴐⴓⴊⴇⴀ ⴉⴀⴚⴇⴀⴑⴀ ⴋⴄⴚⴌⴈⴄⴐ-ⴞⴀⴐ ⴃⴀ ⴂⴓⴊⴇⴀ ⴃⴀ ⴂⴍⴌⴄⴁⴀⴇⴀ ⴋⴍⴕⴋⴄⴃⴄⴁⴀⴌⴈ ⴓⴜⴗⴌⴈ, ⴃⴀⴓⴑⴀⴁⴀⴋⴍⴍ ⴃⴀ ⴓⴞⴈⴊⴀⴅⴍ, ⴌⴀⴇⴄⴊⴍ ⴇⴅⴀⴊⴇ-ⴘⴄⴓⴃⴂⴀⴋⴍ, ⴐⴍⴋⴄⴊⴈ ⴋⴈⴓⴀⴙⴐⴃⴈⴊⴄⴁⴄⴊⴈ ⴌⴀⴇⴄⴊⴈ ⴞⴀⴐ, ⴘⴄⴌ, ⴓⴉⴅⴃⴀⴅⴍ ⴋⴄⴓⴔⴡⴍ, ⴋⴍⴞⴄⴃⴄⴌ ⴅⴄⴃⴐⴄⴁⴀⴑⴀ ⴙⴅⴄⴌⴑⴀ ⴆⴄⴃⴀ ⴏⴀⴋⴑⴀ ⴀⴋⴀⴑ, ⴐⴍⴋⴄⴊⴌⴈ ⴋⴐⴀⴅⴊⴈⴑⴀ ⴘⴄⴌⴈⴑⴀ ⴋⴍⴜⴗⴀⴊⴄⴁⴈⴑⴀ ⴋⴈⴋⴀⴐⴇ ⴋⴈⴌⴃⴍⴁⴈⴊ ⴅⴀⴐⴇ, ⴃⴀ ⴂⴄⴅⴄⴃⴐⴄⴁⴈⴇ, ⴘⴄⴈⴜⴈⴐⴄ ⴋⴜⴈⴉⴅⴊⴄⴅⴀⴌⴇⴀ ⴀⴋⴀⴇ ⴁⴀⴂⴄⴇⴀ ⴙⴅⴄⴌⴇⴀ ⴋⴈⴄⴐⴈ ⴅⴄⴃⴐⴄⴁⴀ, ⴃⴀ ⴋⴍⴋⴈⴒⴄⴅⴄⴌ ⴙⴅⴄⴌ ⴗⴍⴅⴄⴊⴌⴈ ⴘⴄⴚⴍⴃⴄⴁⴀⴌⴈ ⴙⴅⴄⴌⴌⴈ, ⴑⴀⴕⴋⴈⴇⴌⴈ, ⴑⴈⴒⴗⴅⴈⴇⴌⴈ, ⴃⴀ ⴂⴍⴌⴄⴁⴈⴇⴌⴈ, ⴚⴌⴍⴁⴈⴇ ⴃⴀ ⴓⴋⴄⴚⴐⴄⴁⴈⴇⴌⴈ, ⴃⴀ ⴂⴀⴌⴋⴜⴋⴈⴃⴄⴌ ⴙⴅⴄⴌ ⴗⴍⴅⴊⴈⴑⴀⴂⴀⴌ ⴘⴄⴂⴈⴌⴄⴁⴈⴑⴀ ⴞⴍⴐⴚⴇⴀⴑⴀ ⴃⴀ ⴑⴓⴊⴈⴑⴀ ⴃⴀ ⴋⴍⴋⴋⴀⴃⴊⴄⴌ ⴙⴅⴄⴌ ⴋⴖⴅⴈⴛⴀⴐⴄ ⴂⴍⴌⴄⴁⴀ, ⴂⴓⴊⴈⴑ-ⴑⴈⴒⴗⴅⴀ ⴉⴄⴇⴈⴊⴈ, ⴃⴀ ⴗⴍⴅⴊⴈⴑⴀⴂⴀⴌ ⴖⴀⴋⴈⴑⴀ ⴀⴋⴈⴑⴀ ⴑⴍⴔⴊⴈⴑⴀⴂⴀⴌ ⴙⴅⴄⴌⴆⴄⴃⴀ ⴋⴍⴋⴀⴅⴀⴊⴈⴑⴀ ⴑⴀⴚⴃⴓⴐⴈⴑⴀⴂⴀⴌ ⴋⴈⴞⴑⴌⴄⴌ, ⴐⴀⴇⴀ ⴖⴈⴐⴑ ⴅⴈⴕⴋⴌⴄⴇ ⴋⴈⴜⴄⴅⴌⴀⴃ ⴁⴐⴜⴗⴈⴌⴅⴀⴊⴄⴑⴀ ⴃⴀ ⴂⴀⴌⴀⴇⴊⴄⴁⴓⴊⴑⴀ ⴃⴖⴄⴑⴀ ⴋⴀⴑ ⴋⴄⴍⴐⴄⴃ ⴋⴍⴑⴅⴊⴈⴑⴀ ⴋⴞⴍⴊⴍⴃⴘⴍⴁⴈⴊⴈⴑⴀ ⴛⴈⴑⴀ ⴘⴄⴌⴈⴑⴀ, Ⴓⴔⴊⴈⴑⴀ Ⴖⴋⴐⴇⴈⴑⴀ ⴃⴀ ⴋⴀⴚⴞⴍⴅⴐⴈⴑⴀ ⴙⴅⴄⴌⴈⴑⴀ Ⴈⴄⴑⴍ Ⴕⴐⴈⴑⴒⴄⴑⴑⴀ, ⴋⴍⴑⴅⴊⴀⴑⴀ ⴋⴈⴑⴑⴀ ⴃⴈⴃⴄⴁⴈⴇ ⴂⴀⴌⴑⴟⴀⴃ ⴗⴍⴅⴄⴊⴇⴀ ⴉⴀⴚⴇⴀ, ⴃⴀ ⴋⴈⴂⴄⴁⴀⴃ ⴇⴅⴈⴇⴄⴓⴊⴑⴀ ⴑⴀⴕⴋⴄⴇⴀ ⴋⴀⴇⴇⴀⴄⴁⴐ, ⴐⴀⴇⴀ ⴀⴐⴀ ⴂⴀⴌⴂⴃⴄⴁⴓⴊ ⴅⴈⴕⴋⴌⴄⴇ ⴓⴃⴄⴁⴄⴁⴈⴇⴀ, ⴀⴐⴀⴋⴄⴃ ⴐⴀⴇⴀ ⴋⴖⴅⴈⴛⴀⴐⴄⴃ ⴅⴈⴎⴍⴅⴌⴄⴇ ⴀⴖⴃⴂⴍⴋⴈⴊⴌⴈ ⴑⴀⴕⴋⴈⴇⴀ ⴉⴄⴇⴈⴊⴈⴇⴀ, ⴋⴍⴋⴊⴍⴃⴌⴄⴊⴌⴈ ⴜⴀⴐⴃⴂⴍⴋⴀⴑ ⴑⴈⴞⴀⴐⴓⴊⴈⴑⴀ, ⴃⴀ ⴘⴄⴑⴅⴊⴀⴃ ⴑⴀⴖⴋⴐⴇⴍⴑⴀ ⴑⴀⴑⴛⴊⴍⴑⴀ ⴃⴈⴃⴄⴁⴈⴑⴀ ⴋⴈⴑⴈⴑⴀⴑⴀ, ⴐⴀⴇⴀ ⴙⴅⴄⴌⴚⴀ ⴋⴉⴅⴈⴃⴐⴇⴀ ⴋⴀⴑ ⴘⴈⴌⴀ ⴜⴋⴈⴃⴀⴇⴀ ⴇⴀⴌⴀ ⴖⴈⴐⴑ-ⴅⴈⴕⴋⴌⴄⴇ ⴃⴖⴄⴑⴀⴑⴜⴀⴓⴊⴍⴁⴀⴃ ⴤⴋⴀⴑⴀ ⴋⴀⴑ ⴑⴀⴖⴋⴐⴇⴍⴑⴀ ⴃⴈⴃⴄⴁⴈⴑⴀ ⴋⴈⴑⴈⴑⴀⴑⴀ ⴋⴍⴓⴉⴊⴄⴁⴄⴊⴀⴃ, ⴃⴀ ⴂⴀⴌⴜⴋⴄⴃⴈⴊⴈⴇⴀ ⴎⴈⴐⴈⴇⴀ ⴞⴈⴊⴅⴀⴃ ⴎⴈⴐⴑⴀ ⴋⴀⴑ ⴂⴀⴋⴍⴓⴇⴕⴋⴄⴊⴈⴑⴀ ⴛⴈⴑⴀ ⴘⴄⴌⴈⴑⴀⴑⴀ, ⴐⴀⴋⴄⴇⴓ ⴘⴄⴌ ⴞⴀⴐ ⴝⴄⴘⴋⴀⴐⴈⴒⴈ ⴌⴀⴇⴄⴊⴈ, ⴐⴍⴋⴄⴊⴈ ⴂⴀⴌⴀⴌⴀⴇⴊⴄⴁ ⴃⴀ ⴜⴋⴈⴃⴀ-ⴠⴗⴍⴔ ⴗⴍⴅⴄⴊⴇⴀ ⴉⴀⴚⴇⴀ, ⴃⴀ ⴘⴄⴌ ⴂⴀⴕⴄⴁⴑ ⴗⴍⴅⴄⴊⴈ ⴃⴀⴁⴀⴃⴄⴁⴓⴊⴈ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="rdc"><big class="rd">Ⴊ</big>ⴍⴚⴅⴀ ⴋⴔⴀⴐⴅⴄⴊⴈ ⴀⴌⴂⴄⴊⴍⴑⴈⴑⴀⴃⴋⴈ ⴑⴀⴋⴀⴐⴀⴃⴈⴑⴍ :</div>
<p><big class="rd">Ⴜ</big>ⴋⴈⴃⴀⴍ ⴀⴌⴂⴄⴊⴍⴑⴍ, ⴐⴍⴋⴄⴊⴈ ⴆⴄⴃⴀ-ⴀⴃⴂ ⴝⴈⴐⴅⴄⴓⴊⴑⴀ ⴑⴓⴊⴑⴀ ⴙⴄⴋⴑⴀ ⴃⴀ ⴂⴊⴀⴞⴀⴉⴑⴀ ⴚⴞⴍⴅⴐⴄⴁⴀⴑⴀ ⴙⴄⴋⴑⴀ, ⴌⴓ ⴃⴀⴋⴀⴂⴃⴄⴁ ⴋⴄ ⴚⴍⴃⴅⴈⴊⴑⴀ, ⴌⴓⴚⴀ ⴂⴀⴌⴋⴄⴘⴍⴐⴄⴁⴈ ⴙⴄⴋⴂⴀⴌ ⴁⴈⴊⴜⴄⴁⴀⴇⴀ ⴙⴄⴋⴇⴀⴇⴣⴑ, ⴌⴓ ⴑⴚⴄⴋ ⴀⴃⴂⴈⴊⴑⴀ ⴁⴍⴐⴍⴒⴑⴀ ⴓⴔⴊⴄⴁⴀⴃ ⴙⴄⴋⴃⴀ, ⴓⴛⴊⴓⴐⴄⴁⴈⴑⴀⴇⴣⴑ ⴋⴍⴉⴅⴃⴀⴅⴇⴀ ⴀⴋⴀⴇ ⴞⴍⴐⴚⴇⴀ ⴙⴄⴋⴇⴀⴑⴀ. ⴓⴎⴗⴀⴐ ⴤⴄⴊⴈ ⴃⴀⴅⴐⴃⴍⴋⴈⴊⴑⴀ ⴃⴀ ⴘⴄⴓⴐⴀⴚⴞⴑⴀ ⴑⴓⴊⴑⴀ ⴙⴄⴋⴑⴀ ⴃⴀ ⴋⴈⴛⴖⴍⴃⴄ ⴋⴄ ⴂⴆⴀⴇⴀ ⴚⴞⴍⴅⴐⴄⴁⴈⴑⴀⴇⴀ. ⴠⴄ, ⴜⴋⴈⴃⴀⴍ ⴀⴌⴂⴄⴊⴍⴑⴍ Ⴖⴋⴐⴇⴈⴑⴀⴍ, ⴋⴚⴅⴄⴊⴍ ⴃⴀ ⴋⴔⴀⴐⴅⴄⴊⴍ ⴓⴖⴈⴐⴑⴈⴑⴀ ⴑⴓⴊⴈⴑⴀ ⴙⴄⴋⴈⴑⴀ ⴃⴀ ⴞⴍⴐⴚⴇⴀⴍ, ⴗⴍⴅⴄⴊⴈⴅⴄ ⴘⴄⴋⴈⴌⴃⴄⴅ, ⴐⴀⴍⴃⴄⴌⴈ ⴂⴀⴝⴈⴐⴅⴄ ⴘⴄⴌ ⴗⴍⴅⴄⴊⴇⴀ ⴃⴖⴄⴇⴀ ⴚⴞⴍⴅⴐⴄⴁⴈⴑⴀ ⴙⴄⴋⴈⴑⴀⴇⴀ, ⴃⴀ ⴐⴀⴍⴃⴄⴌⴈ ⴅⴑⴚⴍⴃⴄ ⴂⴀⴌⴅⴊⴈⴊⴑⴀ ⴀⴋⴀⴑ ⴖⴀⴋⴄⴑⴀ, ⴃⴀⴋⴈⴔⴀⴐⴄ ⴃⴖⴄⴈⴌⴃⴄⴊⴑⴀ ⴀⴋⴀⴑ ⴃⴖⴄⴑⴀⴚⴀ ⴃⴀ ⴃⴀⴋⴈⴚⴄⴅ ⴋⴄ ⴂⴀⴌⴑⴀⴚⴃⴄⴊⴈⴑⴀⴂⴀⴌ ⴃⴀ ⴋⴆⴀⴉⴅⴐⴄⴁⴀⴇⴀ ⴜⴈⴌⴀⴀⴖⴋⴃⴂⴍⴋⴈⴑⴀⴇⴀ, ⴐⴀⴇⴀ ⴀⴐⴀ ⴐⴍⴋⴊⴈⴇⴀ ⴚⴍⴃⴅⴈⴇⴀ ⴂⴀⴌⴅⴀⴐⴈⴑⴞⴍ Ⴖⴋⴄⴐⴇⴈ, ⴃⴀ ⴋⴄⴍⴞ-ⴈⴗⴀⴅ ⴙⴄⴋⴇⴣⴑ Ⴖⴋⴐⴇⴈⴑⴀ ⴋⴈⴋⴀⴐⴇ, ⴐⴀⴇⴀ ⴂⴀⴌⴋⴀⴋⴒⴉⴈⴚⴍⴑ ⴘⴈⴘⴑⴀ ⴋⴈⴑⴑⴀ, ⴃⴀ ⴖⴈⴐⴑⴀⴃ ⴂⴀⴋⴍⴋⴀⴙⴈⴌⴄ ⴋⴈⴑⴈⴑⴀ ⴋⴄⴓⴔⴡⴁⴈⴑⴀ, ⴃⴀ ⴋⴉⴅⴈⴃⴐⴀⴃ ⴑⴀⴞⴈⴄⴐⴄⴁⴈⴑⴀ ⴋⴈⴑⴈⴑⴀ, ⴀⴋⴈⴌ.</p>
<div class="rdc"><big class="rd">Ⴉ</big>ⴍⴌⴃⴀⴉⴈ ⴗⴍⴅⴊⴀⴃⴜⴋⴈⴃⴈⴑⴀ Ⴖⴋⴐⴇⴈⴑⴋⴘⴍⴁⴄⴊⴈⴑⴀ :</div>
<p><big class="rd">Ⴆ</big>ⴄⴑⴇⴀⴋⴁⴛⴍⴊⴈⴑⴀ ⴙⴄⴋⴈⴑⴀⴇⴣⴑ ⴃⴀ ⴋⴍⴖⴅⴀⴜⴈⴑⴀ ⴓⴛⴊⴄⴅⴄⴊⴈⴑⴀ, ⴅⴈⴇⴀⴐⴚⴀ ⴘⴄⴌ ⴋⴈⴄⴐ ⴞⴑⴌⴈⴊⴌⴈ ⴂⴀⴌⴑⴀⴚⴃⴄⴊⴇⴀⴂⴀⴌ ⴑⴀⴋⴀⴃⴊⴍⴁⴄⴊⴑⴀ ⴘⴄⴅⴑⴜⴈⴐⴀⴅⴇ Ⴖⴋⴐⴇⴈⴑⴋⴘⴍⴁⴄⴊⴍ ⴕⴀⴊⴜⴓⴊⴍ, ⴘⴄⴌⴃⴀ ⴋⴍⴋⴀⴐⴇ ⴋⴍⴌⴀⴌⴈ ⴘⴄⴌⴌⴈ, ⴀⴐⴀⴋⴄⴃ ⴅⴈⴇⴀⴐⴚⴀ ⴂⴀⴕⴓⴑ ⴛⴊⴈⴄⴐⴄⴁⴀ ⴓⴁⴐⴛⴍⴊⴅⴄⴊⴈ, ⴗⴍⴅⴄⴊⴇⴀⴂⴀⴌ ⴅⴌⴄⴁⴀⴇⴀ ⴂⴀⴌⴋⴀⴇⴀⴅⴈⴑⴓⴔⴊⴄⴌ ⴙⴅⴄⴌ, ⴐⴀⴇⴀ ⴂⴈⴂⴀⴊⴍⴁⴃⴄⴇ ⴘⴄⴌ, ⴉⴓⴐⴇⴞⴄⴓⴊⴍ, ⴂⴈⴞⴀⴐⴍⴃⴄⴌ ⴑⴛⴀⴊⴍ ⴓⴑⴛⴊⴍⴍ.</p>
<p>ⴗⴍⴅⴊⴀⴃ ⴃⴈⴃⴄⴁⴓⴊⴍ ⴃⴀ ⴋⴀⴐⴀⴃⴈⴑ ⴕⴀⴊⴜⴓⴊⴍ ⴃⴄⴃⴀⴍ Ⴕⴐⴈⴑⴒⴄⴑ Ⴖⴋⴐⴇⴈⴑⴀⴍ, ⴋⴈⴀⴐⴇⴅ ⴊⴍⴚⴅⴀ ⴙⴅⴄⴌⴈ ⴛⴄⴑⴀ ⴘⴄⴌⴑⴀ ⴃⴀ Ⴖⴋⴄⴐⴇⴑⴀ ⴙⴅⴄⴌⴑⴀ, ⴐⴀⴇⴀ ⴀⴚⴞⴍⴅⴌⴍⴑ ⴑⴓⴊⴌⴈ ⴙⴅⴄⴌⴌⴈ.</p>
<div class="rdc"><big class="rd">Ⴋ</big>ⴍⴉⴈⴇⴞⴅⴀ ⴋⴇⴀⴅⴀⴐⴀⴌⴂⴄⴊⴍⴑⴈⴑⴀ ⴋⴈⴄⴐ ⴗⴍⴅⴊⴀⴃⴜⴋⴈⴃⴈⴑⴀ Ⴖⴋⴐⴇⴈⴑⴋⴘⴍⴁⴄⴊⴈⴑⴀ :</div>
<p><big class="rd">Ⴖ</big>ⴋⴐⴇⴈⴑⴋⴘⴍⴁⴄⴊⴍ ⴕⴀⴊⴜⴓⴊⴍ, ⴂⴈⴞⴀⴐⴍⴃⴄⴌ, ⴋⴈⴋⴀⴃⴊⴄⴁⴓⴊⴍ ⴋⴀⴐⴈⴀⴋ, Ⴓⴔⴀⴊⴈ ⴘⴄⴌⴇⴀⴌⴀ, ⴉⴓⴐⴇⴞⴄⴓⴊ ⴞⴀⴐ ⴘⴄⴌ ⴃⴄⴃⴀⴇⴀ ⴘⴍⴐⴈⴑ ⴃⴀ ⴉⴓⴐⴇⴞⴄⴓⴊ ⴀⴐⴑ ⴌⴀⴗⴍⴔⴈ ⴋⴓⴚⴊⴈⴑⴀ ⴘⴄⴌⴈⴑⴀ, ⴐⴀⴋⴄⴇⴓ ⴋⴀⴚⴞⴍⴅⴀⴐⴈ ⴂⴅⴈⴘⴄⴅ ⴑⴓⴊⴇⴀ ⴙⴅⴄⴌⴇⴀ.</p>
<div class="rdc">ⴊⴍⴚⴅⴈⴇ ⴋⴍⴜⴍⴃⴄⴁⴀ ⴜⴋⴈⴃⴀⴌⴈⴑⴀ, ⴐⴍⴋⴊⴈⴑ ⴑⴀⴞⴄⴊⴈⴚⴀ ⴂⴅⴀⴕⴅⴑ :</div>
<p><big class="rd">Ⴄ</big>ⴅⴄⴃⴐⴄ Ⴖⴋⴄⴐⴇⴑⴀ ⴙⴄⴋⴇⴣⴑ ⴜⴋⴈⴃⴀⴍ <i class="gr">(ⴑⴀⴞⴄⴊⴈ)</i>, ⴐⴀⴋⴄⴇⴓ ⴂⴓⴊⴋⴍⴃⴂⴈⴌⴄⴃ ⴘⴄⴌⴃⴀⴋⴈ ⴋⴍⴅⴈⴊⴒⴅⴈ, ⴅⴈⴇⴀⴐⴚⴀ ⴋⴑⴜⴐⴀⴔⴊⴘⴄⴋⴜⴈⴑⴀ ⴃⴀ ⴋⴄⴍⴞⴈⴑⴀ ⴑⴓⴊⴈⴑⴀ ⴙⴄⴋⴈⴑⴀⴇⴣⴑ.</p>
<div class="rdc"><big class="rd">Ⴒ</big>ⴐⴍⴎⴀⴐⴈ ⴟⴅⴀⴐⴈⴑⴀ ⴃⴀ ⴊⴍⴚⴅⴀ ⴄⴐⴈⴑⴀ ⴃⴀ ⴋⴀⴋⴓⴊⴈⴑⴀⴇⴣⴑ :</div>
<p><big class="rd">Ⴀ</big>ⴚⴞⴍⴅⴌⴄ, Ⴖⴋⴄⴐⴇⴍ, ⴄⴐⴈ ⴘⴄⴌⴈ ⴃⴀ ⴀⴉⴓⴐⴇⴞⴄ ⴑⴀⴋⴉⴅⴈⴃⴐⴄⴁⴄⴊⴈ ⴘⴄⴌⴈ, ⴛⴊⴄⴅⴀ ⴟⴅⴀⴐⴈⴇⴀ ⴁⴀⴐⴁⴀⴐⴍⴑⴇⴀ ⴆⴄⴃⴀ Ⴖⴋⴐⴇⴈⴅⴃⴀⴚⴓⴊⴑⴀ ⴄⴐⴑⴀ ⴘⴄⴌⴑⴀ ⴋⴍⴀⴌⴈⴝⴄ ⴃⴀ ⴄⴐⴈ ⴘⴄⴌⴈ ⴑⴀⴔⴀⴐⴅⴄⴊⴑⴀ ⴕⴅⴄⴘⴄ ⴋⴈⴑⴑⴀ ⴃⴀⴈⴚⴄⴅ, ⴐⴀⴇⴀ ⴅⴈⴒⴗⴍⴃⴄⴇ, Ⴓⴔⴀⴊⴍ, ⴃⴈⴃⴄⴁⴀ ⴘⴄⴌⴃⴀ.</p>
<div class="rdc"><big class="rd">Ⴊ</big>ⴍⴚⴅⴀ ⴚⴍⴚⴞⴀⴊⴇⴀⴇⴣⴑ :</div>
<p><big class="rd">Ⴋ</big>ⴍⴈⴞⴑⴄⴌⴄ Ⴓⴔⴀⴊⴍ, Ⴖⴋⴄⴐⴇⴍ ⴙⴅⴄⴌⴍ, ⴜⴗⴀⴊⴍⴁⴈⴇⴀ ⴃⴀ ⴋⴍⴜⴗⴀⴊⴄⴁⴈⴇⴀ ⴘⴄⴌⴈⴇⴀ ⴑⴀⴓⴉⴓⴌⴈⴇⴂⴀⴌ ⴋⴗⴍⴔⴌⴈ, ⴐⴍⴋⴄⴊⴇⴀⴇⴣⴑ ⴂⴀⴌⴉⴀⴚⴌⴄⴌ ⴃⴀ ⴟⴅⴀⴐⴚⴋⴀ ⴃⴀ ⴑⴈⴉⴅⴃⴈⴊⴈ ⴇⴀⴅⴑ ⴈⴃⴄⴅ ⴚⴞⴍⴅⴐⴄⴁⴈⴑⴀⴇⴣⴑ ⴋⴀⴐⴇⴊⴋⴍⴐⴜⴋⴓⴌⴄⴇⴀ ⴘⴄⴌⴇⴀⴑⴀ, ⴀⴖⴑⴃⴄⴕ, ⴀⴋⴀⴖⴊⴃⴈ ⴆⴄⴚⴀⴃ ⴃⴀ ⴃⴀⴑⴟⴄⴃ ⴋⴀⴐⴟⴅⴄⴌⴈⴇ Ⴖⴋⴐⴇⴈⴑⴀ ⴃⴀ ⴋⴀⴋⴈⴑⴀ, ⴋⴍⴠⴞⴄⴃⴄⴌ ⴋⴍⴜⴗⴀⴊⴄⴁⴈⴇ ⴋⴅⴄⴃⴐⴄⴁⴄⴊⴇⴀ ⴀⴋⴀⴇ ⴘⴄⴌⴇⴀ, ⴐⴍⴋⴄⴊⴌⴈ ⴗⴍⴅⴊⴈⴇⴀ ⴂⴓⴊⴈⴇⴀ ⴂⴞⴀⴃⴈⴀⴌ ⴘⴄⴌ, ⴋⴍⴗⴀⴅ ⴗⴓⴐⴈ ⴘⴄⴌⴈ ⴃⴀ ⴈⴑⴋⴈⴌⴄ ⴙⴄⴋ ⴋⴃⴀⴁⴊⴈⴑⴀ ⴃⴀ ⴓⴞⴋⴀⴐⴈⴑⴀ ⴋⴍⴌⴈⴑⴀ ⴘⴄⴌⴈⴑⴀ ⴃⴀ ⴗⴍⴅⴊⴈⴑⴀ ⴄⴐⴈⴑⴀ ⴘⴄⴌⴈⴑⴀ. ⴎⴈⴐⴅⴄⴊⴀⴃ ⴋⴍⴈⴑⴞⴄⴌⴄ, Ⴓⴔⴀⴊⴍ, ⴘⴄⴌⴈ ⴜⴋⴈⴃⴀ ⴉⴀⴇⴍⴊⴈⴉⴄ ⴃⴀ ⴑⴀⴋⴍⴚⴈⴕⴓⴊⴍ ⴄⴉⴊⴄⴑⴈⴀ, ⴐⴍⴋⴄⴊⴈ ⴎⴀⴒⴈⴍⴑⴌⴈⴇⴀ ⴑⴈⴑⴞⴊⴈⴇⴀ ⴘⴄⴌⴈⴇⴀ ⴋⴍⴈⴗⴈⴃⴄⴌ ⴃⴀ ⴃⴀⴀⴋⴒⴉⴈⴚⴄⴌ, ⴂⴀⴌⴀⴛⴊⴈⴄⴐⴄⴌ, ⴀⴖⴀⴋⴀⴖⴊⴄⴌ, ⴂⴀⴌⴀⴋⴐⴀⴅⴊⴄⴌ, ⴋⴘⴅⴈⴃⴍⴁⴈⴇ ⴃⴀⴋⴗⴀⴐⴄⴁⴓⴊ ⴠⴗⴀⴅ ⴃⴀ ⴜⴀⴐⴋⴀⴐⴇⴀ ⴆⴄⴃⴀ ⴋⴍⴑⴅⴊⴈⴑⴀⴂⴀⴌ ⴂⴀⴌⴀⴇⴀⴅⴈⴑⴓⴔⴊⴄⴌ ⴃⴀ ⴓⴛⴖⴄⴁⴈⴑⴀ ⴟⴍⴟⴍⴞⴄⴇⴈⴑⴀ ⴁⴝⴄⴇⴀⴂⴀⴌ ⴓⴉⴓⴌⴈⴑⴀⴋⴃⴄ ⴃⴀⴈⴚⴅⴄⴌ, ⴋⴜⴅⴀⴊⴄⴁⴄⴊⴇⴀ ⴂⴄⴑⴊⴍⴅⴀⴌⴄⴁⴀ ⴂⴀⴌⴀⴕⴀⴐⴅⴄⴌ ⴃⴀ ⴋⴄⴒⴗⴅⴄⴊⴄⴁⴀ ⴋⴀⴇⴈ ⴚⴓⴃ-ⴗⴠⴅⴄⴌ ⴛⴀⴊⴈⴇⴀ ⴜⴋⴈⴃⴈⴑⴀ ⴑⴓⴊⴈⴑⴀ ⴘⴄⴌⴈⴑⴀⴇⴀ ⴃⴀ ⴋⴍⴀⴕⴚⴈⴄⴌ ⴈⴂⴈⴌⴈ. <i class="gr">(ⴋⴄⴒⴀⴌⴈⴀ).</i></p>
<p><big class="rd">Ⴀ</big>ⴚⴞⴍⴅⴌⴄ Ⴓⴔⴀⴊⴍ ⴃⴀ ⴘⴄⴈⴜⴗⴀⴊⴄⴌ Ⴖⴋⴐⴇⴈⴅⴃⴀⴚⴓⴊⴈ ⴄⴐⴈ ⴙⴅⴄⴌⴈ, ⴕⴐⴈⴑⴒⴄⴑⴋⴍⴗⴅⴀⴐⴄ ⴋⴇⴀⴅⴐⴍⴁⴀ ⴃⴀ ⴋⴞⴄⴃⴐⴍⴁⴀ ⴋⴈⴑⴈ.</p>
<p><big class="rd">Ⴋ</big>ⴍⴈⴞⴑⴄⴌⴄ, Ⴓⴔⴀⴊⴍ, Ⴖⴋⴐⴇⴈⴅⴃⴀⴚⴓⴊⴈ ⴄⴐⴈ ⴙⴅⴄⴌⴈ <!-- ⴃⴀ ⴋⴄⴓⴔⴡⴁⴀ ⴋⴈⴑⴈ -->, ⴂⴀⴐⴄ-ⴘⴄⴆⴖⴓⴃⴄⴌ ⴋⴎⴗⴐⴍⴁⴄⴊⴍⴁⴀⴌⴈ ⴋⴀⴇⴌⴈ, ⴃⴀⴓⴋⴍⴐⴙⴈⴊⴄⴌ ⴕⴅⴄⴘⴄ ⴔⴄⴐⴞⴇⴀ ⴋⴀⴇⴇⴀ ⴗⴍⴅⴄⴊⴈ ⴋⴒⴄⴐⴌⴈ ⴃⴀ ⴋⴁⴐⴛⴍⴊⴌⴈ ⴋⴀⴇⴌⴈ, ⴘⴇⴀⴓⴇⴞⴄⴌ ⴂⴓⴊⴇⴀ ⴘⴈⴌⴀ ⴋⴀⴇⴇⴀ ⴉⴄⴇⴈⴊⴈ ⴃⴀ ⴋⴘⴅⴈⴃⴍⴁⴀ ⴜⴋⴈⴃⴈⴑⴀ ⴄⴉⴊⴄⴑⴈⴈⴑⴀⴇⴣⴑ ⴃⴀ ⴗⴍⴅⴊⴈⴑⴀ ⴄⴐⴈⴑⴀ ⴘⴄⴌⴈⴑⴀ ⴃⴀ ⴋⴈⴄⴚ ⴋⴀⴇ ⴋⴘⴅⴈⴃⴍⴁⴀ ⴃⴀ ⴃⴀⴜⴗⴌⴀⴐⴄⴁⴀ, ⴐⴀⴇⴀ ⴋⴗⴓⴃⴐⴍⴄⴁⴀⴑⴀ ⴘⴈⴌⴀ ⴋⴀⴇⴑⴀ ⴃⴀⴜⴗⴌⴀⴐⴄⴁⴓⴊⴈ ⴚⴞⴍⴅⴐⴄⴁⴀ ⴂⴅⴀⴕⴓⴌⴃⴄⴑ, ⴋⴀⴐⴇⴊⴈⴇⴀ ⴑⴀⴐⴜⴋⴓⴌⴍⴄⴁⴈⴇⴀ ⴃⴀ ⴉⴄⴇⴈⴊⴋⴑⴀⴞⴓⴐⴄⴁⴈⴇⴀ ⴅⴑⴚⴞⴍⴅⴐⴍⴁⴃⴄⴇ. <i class="gr">(ⴋⴄⴒⴀⴌⴈⴀ).</i></p>
<p><big class="rd">Ⴀ</big>ⴚⴞⴍⴅⴌⴄ Ⴓⴔⴀⴊⴍ ⴃⴀ ⴘⴄⴈⴜⴗⴀⴊⴄⴌ ⴃⴈⴃⴈ ⴋⴄⴓⴔⴡ ⴙⴅⴄⴌⴈ, ⴓⴜⴋⴈⴃⴄⴑⴈ ⴃⴀ ⴓⴌⴄⴒⴀⴐⴄⴑⴈ ⴑⴐⴓⴊⴈⴀⴃ ⴑⴀⴕⴀⴐⴇⴅⴄⴊⴍⴑ ⴉⴀⴇⴍⴊⴈⴉⴍⴑ-ⴎⴀⴒⴐⴈⴀⴐⴕⴈ, ⴋⴚⴞⴄⴇⴀ-ⴇⴁⴈⴊⴈⴑⴈⴑ ⴋⴇⴀⴅⴀⴐⴄⴎⴈⴑⴉⴍⴎⴍⴑⴈ ⴋⴀⴋⴀ ⴙⴅⴄⴌⴈ ⴈⴊⴈⴀ, ⴜⴋⴈⴃⴀⴌⴈ ⴋⴑⴍⴔⴊⴈⴍⴑ ⴋⴀⴐⴇⴊⴋⴀⴃⴈⴃⴄⴁⴄⴊⴌⴈ ⴎⴀⴒⴐⴈⴀⴐⴕⴌⴈ, ⴗⴍⴅⴊⴀⴃ-ⴑⴀⴋⴖⴅⴃⴄⴊⴍⴌⴈ ⴋⴈⴒⴐⴍⴎⴍⴊⴈⴒⴌⴈ, ⴋⴇⴀⴅⴀⴐⴄⴎⴈⴑⴉⴍⴎⴍⴑⴌⴈ ⴃⴀ ⴄⴎⴈⴑⴉⴍⴎⴍⴑⴌⴈ, ⴎⴀⴒⴈⴍⴑⴀⴌⴌⴈ ⴋⴖⴅⴃⴄⴊⴌⴈ, Ⴕⴐⴈⴑⴒⴄⴑ ⴋⴈⴄⴐ ⴃⴈⴀⴉⴍⴌⴌⴈ ⴃⴀ ⴗⴍⴅⴄⴊⴌⴈ ⴑⴀⴋⴍⴌⴀⴆⴅⴌⴍ ⴜⴄⴑⴌⴈ ⴆⴈⴀⴐⴌⴈ ⴄⴉⴊⴄⴑⴈⴈⴑⴀⴌⴈ, ⴐⴍⴋⴄⴊⴌⴈ ⴃⴀⴀⴃⴂⴈⴌⴄⴌ ⴋⴜⴗⴑⴀⴃ ⴑⴈⴒⴗⴅⴈⴄⴐⴇⴀ ⴚⴞⴍⴅⴀⴐⴇⴀ ⴘⴄⴌⴇⴀ ⴆⴄⴃⴀ ⴃⴀ ⴊⴍⴚⴅⴈⴇⴀ ⴋⴀⴇⴈⴇⴀ ⴋⴄⴚⴀ ⴚⴍⴃⴅⴈⴊⴈ ⴘⴄⴋⴈⴜⴗⴀⴊⴄ ⴃⴀ ⴋⴀⴚⴞⴍⴅⴌⴄ. <i class="gr">(ⴋⴄⴒⴀⴌⴈⴀ).</i></p>
<p><big class="rd">Ⴀ</big>ⴚⴞⴍⴅⴌⴄ, Ⴓⴔⴀⴊⴍ, ⴃⴀ ⴘⴄⴈⴜⴗⴀⴊⴄⴌ ⴑⴓⴊⴈⴄⴐⴈ ⴋⴀⴋⴀ, ⴋⴍⴛⴖⴅⴀⴐⴈ, ⴋⴀⴑⴜⴀⴅⴊⴄⴊⴈ ⴙⴄⴋⴈ <i class="gr">(ⴑⴀⴞⴄⴊⴈ)</i>, ⴐⴍⴋⴄⴊⴈ ⴋⴀⴐⴀⴃⴈⴑ ⴈⴖⴅⴈⴛⴄⴁⴑ ⴃⴀ ⴈⴖⴅⴜⴈⴑ ⴑⴓⴊⴈⴑⴀ ⴙⴄⴋⴈⴑⴀⴇⴣⴑ ⴃⴀ ⴊⴍⴚⴅⴈⴇⴀ ⴋⴀⴇⴈⴇⴀ ⴋⴄⴚⴀ ⴚⴍⴃⴅⴈⴊⴈ ⴘⴄⴋⴈⴜⴗⴀⴊⴄ ⴃⴀ ⴋⴀⴚⴞⴍⴅⴌⴄ. <i class="gr">(ⴋⴄⴒⴀⴌⴈⴀ).</i></p>
<p><big class="rd">Ⴀ</big>ⴚⴞⴍⴅⴌⴄ, Ⴓⴔⴀⴊⴍ, ⴃⴀ ⴘⴄⴈⴜⴗⴀⴊⴄⴌ ⴋⴘⴍⴁⴄⴊⴌⴈ ⴙⴄⴋⴌⴈ <i class="gr">(ⴑⴀⴞⴄⴊⴄⴁⴈ)</i>, ⴛⴋⴀⴌⴈ ⴃⴀ ⴌⴀⴇⴄⴑⴀⴅⴌⴈ ⴞⴍⴐⴚⴈⴄⴊⴌⴈ ⴃⴀ ⴗⴍⴅⴄⴊⴌⴈ ⴋⴀⴞⴊⴍⴁⴄⴊⴌⴈ ⴃⴀ ⴋⴄⴂⴍⴁⴀⴐⴌⴈ ⴙⴄⴋⴌⴈ ⴃⴀ ⴋⴈⴀⴌⴈⴝⴄ ⴋⴀⴇ ⴋⴘⴅⴈⴃⴍⴁⴀⴢ ⴘⴄⴌⴈ ⴃⴀ ⴀⴖⴀⴅⴑⴄⴌ ⴈⴂⴈⴌⴈ ⴗⴍⴅⴊⴈⴇⴀ ⴉⴄⴇⴈⴊⴈⴇⴀ. <i class="gr">(ⴋⴄⴒⴀⴌⴈⴀ).</i></p>
<p><big class="rd">Ⴀ</big>ⴚⴞⴍⴅⴌⴄ, Ⴓⴔⴀⴊⴍ, ⴃⴀ ⴘⴄⴈⴜⴗⴀⴊⴄⴌ ⴋⴍⴞⴓⴚⴄⴁⴓⴊⴌⴈ ⴃⴀ ⴗⴐⴋⴀⴌⴈ, ⴍⴁⴍⴊⴌⴈ ⴃⴀ ⴕⴅⴐⴈⴅⴌⴈ ⴃⴀ ⴋⴃⴄⴁⴀⴐⴄⴌⴈ ⴓⴛⴊⴓⴐⴄⴁⴀⴑⴀ ⴃⴀ ⴃⴀⴞⴑⴌⴈⴊⴍⴁⴀⴑⴀ ⴘⴈⴌⴀ, ⴋⴜⴓⴞⴀⴐⴄⴌⴈ, ⴂⴀⴌⴑⴀⴚⴃⴄⴊⴑⴀ ⴘⴈⴌⴀ ⴋⴗⴍⴔⴌⴈ, ⴒⴗⴅⴄⴍⴁⴀⴑⴀ ⴃⴀ ⴑⴀⴎⴗⴐⴍⴁⴈⴊⴄⴑⴀ ⴘⴈⴌⴀ ⴋⴗⴍⴔⴌⴈ, ⴃⴄⴅⴌⴓⴊⴌⴈ ⴑⴈⴋⴀⴐⴇⴊⴈⴑⴀⴇⴣⴑ ⴋⴀⴐⴇⴊⴋⴀⴃⴈⴃⴄⴁⴊⴍⴁⴀⴑⴀ ⴘⴈⴌⴀ, ⴓⴖⴋⴐⴇⴍⴇⴀ ⴃⴀ ⴜⴀⴐⴋⴀⴐⴇⴇⴀⴂⴀⴌ, ⴋⴜⴅⴀⴊⴄⴁⴄⴊⴇⴀ ⴃⴀ ⴓⴀⴐⴈⴑⴋⴗⴍⴔⴄⴊⴇⴀⴂⴀⴌ, ⴋⴍⴌⴀⴌⴈ ⴘⴄⴌⴌⴈ ⴋⴍⴈⴞⴑⴄⴌⴄⴌ, ⴂⴀⴌⴀⴌⴀⴇⴊⴄⴌ, ⴀⴖⴀⴃⴂⴈⴌⴄⴌ, ⴂⴀⴌⴀⴇⴀⴅⴈⴑⴓⴔⴊⴄⴌ, ⴂⴀⴌⴀⴋⴒⴉⴈⴚⴄⴌ ⴛⴀⴊⴈⴇⴀ ⴘⴄⴌⴈⴇⴀ ⴘⴄⴌⴃⴍⴁⴀ ⴃⴀ ⴞⴑⴌⴀ ⴋⴍⴀⴌⴈⴝⴄ ⴋⴀⴇ. <i class="gr">(ⴋⴄⴒⴀⴌⴈⴀ).</i></p>
<p><big class="rd">Ⴀ</big>ⴚⴞⴍⴅⴌⴄ, Ⴓⴔⴀⴊⴍ ⴃⴀ ⴘⴄⴈⴜⴗⴀⴊⴄⴌ, ⴋⴍⴛⴓⴊⴄⴌⴈ ⴃⴀ ⴋⴀⴝⴈⴐⴅⴄⴁⴄⴊⴌⴈ ⴙⴄⴋⴌⴈ, ⴃⴀ ⴋⴍⴕⴋⴄⴃⴌⴈ ⴙⴄⴋⴆⴄⴃⴀ ⴓⴑⴟⴓⴊⴍⴄⴁⴈⴑⴀⴌⴈ, ⴃⴀ ⴐⴍⴋⴄⴊⴈ ⴋⴋⴛⴊⴀⴅⴐⴍⴁⴄⴌ ⴃⴀ ⴋⴗⴅⴄⴃⴐⴈⴀⴌ ⴋⴄ ⴃⴀ ⴌⴓ ⴃⴀⴑⴟⴈ ⴋⴀⴇ ⴓⴑⴟⴓⴊⴍⴄⴁⴀⴇⴀ ⴋⴀⴇⴇⴀ ⴂⴀⴋⴍ, ⴀⴐⴀⴋⴄⴃ ⴋⴍⴀⴕⴚⴈⴄⴌ ⴈⴂⴈⴌⴈ ⴁⴍⴐⴍⴒⴈⴑⴀⴂⴀⴌ, ⴐⴍⴋⴄⴊⴈ ⴀⴕⴅⴇ ⴙⴄⴋⴃⴀ ⴋⴍⴋⴀⴐⴇ ⴃⴀ ⴘⴄⴈⴜⴗⴀⴊⴄⴌ ⴃⴈⴃⴈⴇⴀ ⴘⴄⴌⴈⴇⴀ ⴜⴗⴀⴊⴍⴁⴈⴇⴀ. <i class="gr">(ⴋⴄⴒⴀⴌⴈⴀ).</i></p>
<p><big class="rd">Ⴓ</big>ⴀⴐⴈⴑⴋⴗⴍⴔⴄⴊⴌⴈ ⴋⴀⴐⴇⴊⴋⴀⴃⴈⴃⴄⴁⴄⴊⴈⴑⴀ ⴑⴀⴐⴜⴋⴓⴌⴍⴄⴁⴈⴑⴀⴌⴈ ⴃⴀ ⴝⴄⴘⴋⴀⴐⴈⴒⴄⴁⴈⴑⴀ ⴂⴆⴀⴇⴀⴂⴀⴌ ⴘⴄⴚⴃⴍⴋⴈⴊⴌⴈ, ⴜⴅⴀⴊⴄⴁⴀⴇⴀⴂⴀⴌ ⴃⴀⴁⴌⴄⴓⴊⴌⴈ ⴌⴀⴇⴊⴈⴇⴀ ⴚⴌⴍⴁⴈⴑⴀ ⴘⴄⴌⴈⴑⴀⴇⴀ ⴂⴀⴌⴀⴌⴀⴇⴊⴄⴌ ⴃⴀ ⴋⴍⴀⴕⴚⴈⴄⴌ ⴈⴂⴈⴌⴈ ⴋⴀⴐⴇⴀⴊⴑⴀ ⴑⴀⴐⴜⴋⴓⴌⴍⴄⴁⴀⴑⴀ ⴆⴄⴃⴀ ⴃⴀ ⴆⴈⴀⴐ-ⴗⴅⴄⴌ ⴈⴂⴈⴌⴈ ⴜⴋⴈⴃⴈⴑⴀ ⴘⴄⴌⴈⴑⴀ ⴉⴀⴇⴍⴊⴈⴉⴄ ⴃⴀ ⴑⴀⴋⴍⴚⴈⴕⴓⴊⴍⴑⴀ ⴄⴉⴊⴄⴑⴈⴈⴑⴀ, ⴐⴀⴇⴀ ⴂⴈⴚⴌⴀⴌ ⴘⴄⴌ ⴋⴞⴍⴊⴍⴃ-ⴝⴄⴘⴋⴀⴐⴈⴒⴈ Ⴖⴋⴄⴐⴇⴈ ⴃⴀ ⴇⴀⴗⴓⴀⴌⴈ-ⴂⴚⴄⴌ. <i class="gr">(ⴋⴄⴒⴀⴌⴈⴀ).</i></p>
<div class="rdc"><big class="rd">Ⴊ</big>ⴍⴚⴅⴀ ⴂⴀⴐⴃⴀⴚⴅⴀⴊⴄⴁⴓⴊⴇⴀⴇⴣⴑ :</div>
<p><big class="rd">Ⴋ</big>ⴍⴈⴞⴑⴄⴌⴄ, Ⴓⴔⴀⴊⴍ, ⴑⴓⴊⴌⴈ ⴂⴀⴐⴃⴀⴚⴅⴀⴊⴄⴁⴓⴊⴇⴀ ⴋⴍⴌⴀⴇⴀ ⴃⴀ ⴋⴞⴄⴅⴀⴊⴇⴀ ⴘⴄⴌⴇⴀ, ⴋⴘⴍⴁⴄⴊⴇⴀ ⴙⴄⴋⴇⴀ ⴃⴀ ⴗⴍⴅⴄⴊⴇⴀ ⴋⴍⴌⴀⴇⴄⴑⴀⴅⴄⴇⴀ ⴙⴄⴋⴇⴀ (ⴑⴀⴞⴄⴊⴄⴁⴈ), ⴃⴀ ⴑⴀⴑⴍⴄⴁⴈⴇ ⴋⴉⴅⴃⴐⴄⴇⴈⴇ ⴀⴖⴃⴂⴍⴋⴀⴑⴀ ⴃⴀ ⴑⴀⴓⴉⴓⴌⴍⴑⴀ ⴚⴞⴍⴅⴐⴄⴁⴀⴑⴀ ⴆⴄⴃⴀ ⴂⴀⴐⴃⴀⴚⴅⴀⴊⴄⴁⴓⴊⴇⴀ ⴋⴀⴋⴀⴇⴀ, ⴛⴋⴀⴇⴀ ⴃⴀ ⴃⴀⴇⴀ, ⴃⴀ ⴋⴈⴓⴒⴄⴅⴄⴌ ⴋⴀⴇ ⴗⴍⴅⴄⴊⴈⴅⴄ ⴘⴄⴚⴍⴃⴄⴁⴀⴌⴈ ⴋⴀⴇⴌⴈ ⴃⴀ ⴋⴈⴄⴚ ⴋⴀⴇ ⴑⴀⴓⴉⴓⴌⴍ ⴞⴑⴄⴌⴄⴁⴀ. &nbsp;&nbsp; <i class="gr">ⴂ &nbsp; ⴂⴆⴈⴑ ⴃⴀ ⴋⴄⴒⴀⴌⴈⴀ</i>.</p>
<p><big class="rd">Ⴖ</big>ⴈⴐⴑ-ⴀⴐⴑ ⴝⴄⴘⴋⴀⴐⴈⴒⴀⴃ, ⴐⴀⴇⴀ ⴂⴀⴃⴈⴃⴄⴁⴃⴄⴇ, ⴘⴄⴌ Ⴖⴋⴐⴇⴈⴑⴋⴘⴍⴁⴄⴊⴍ, ⴐⴍⴋⴄⴊⴈ ⴋⴀⴐⴀⴃⴈⴑ ⴑⴀⴌⴀⴒⴐⴄⴊ ⴈⴕⴋⴄⴌ, ⴗⴍⴅⴊⴀⴃ-ⴓⴁⴈⴜⴍⴃ ⴃⴀ ⴃⴄⴃⴀⴃ Ⴖⴋⴐⴇⴈⴑⴀ ⴙⴅⴄⴌⴈⴑⴀ. ⴓⴎⴀⴒⴈⴍⴑⴌⴄⴑⴑⴀ ⴕⴄⴐⴓⴁⴈⴌⴇⴀⴑⴀ, ⴃⴀ ⴀⴖⴋⴀⴒⴄⴁⴈⴇ ⴓⴆⴄⴑⴇⴀⴄⴑⴑⴀ ⴑⴄⴐⴀⴁⴈⴌⴇⴀⴑⴀ, ⴂⴀⴌⴓⴞⴐⴜⴌⴄⴊⴀⴃ ⴋⴘⴍⴁⴄⴊⴑⴀ ⴑⴈⴒⴗⴅⴈⴑⴀ Ⴖⴋⴐⴇⴈⴑⴀⴑⴀ, ⴋⴞⴍⴊⴍⴑⴀ Ⴖⴋⴐⴇⴈⴑⴋⴘⴍⴁⴄⴊⴑⴀ ⴂⴀⴊⴍⴁⴈⴇ ⴂⴀⴃⴈⴃⴄⴁⴃⴄⴇ.</p>
ⴃⴈⴃⴄⴁⴀ... ⴀⴜ ⴃⴀ...
<br />ⴓⴔⴀⴊⴍ, ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<p>ⴓⴔⴀⴊⴍ, Ⴈⴄⴑⴓ Ⴕⴐⴈⴑⴒⴄ, ⴛⴄⴍ Ⴖⴋⴐⴇⴈⴑⴀⴍ, ⴊⴍⴚⴅⴈⴇⴀ ⴗⴍⴅⴊⴀⴃ ⴜⴋⴈⴃⴈⴑⴀ ⴃⴄⴃⴈⴑⴀ ⴘⴄⴌⴈⴑⴀⴇⴀ, ⴖⴈⴐⴑⴇⴀ ⴃⴀ ⴖⴋⴄⴐⴇⴘⴄⴋⴍⴑⴈⴊⴇⴀ ⴋⴀⴋⴀⴇⴀ ⴙⴅⴄⴌⴇⴀⴇⴀ ⴃⴀ ⴗⴍⴅⴄⴊⴇⴀ ⴜⴋⴈⴃⴀⴇⴀ ⴘⴄⴌⴇⴀⴇⴀ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ, ⴀⴋⴈⴌ.</p>
<hr align="left" width="90%" id="gr" />
<a name="sh"></a><p class="gr">* ⴀⴖⴃⴂⴍⴋⴈⴃⴀⴌ ⴀⴋⴀⴖⴊⴄⴁⴀⴋⴃⴄ ⴀⴋ ⴊⴍⴚⴅⴈⴑ ⴌⴀⴚⴅⴊⴀⴃ ⴅⴉⴈⴇⴞⴓⴊⴍⴁⴇ ⴒⴐⴍⴎⴀⴐⴑ: "ⴕⴐⴈⴑⴒⴄ ⴀⴖⴑⴃⴂⴀ ⴋⴉⴅⴃⴐⴄⴇⴈⴇ, ⴑⴈⴉⴅⴃⴈⴊⴈⴇⴀ ⴑⴈⴉⴅⴃⴈⴊⴈⴑⴀ ⴃⴀⴋⴇⴐⴂⴓⴌⴅⴄⴊⴈ ⴃⴀ ⴑⴀⴔⴊⴀⴅⴄⴁⴈⴑ ⴘⴈⴌⴀⴇⴀ ⴚⴞⴍⴅⴐⴄⴁⴈⴑ ⴋⴈⴋⴌⴈⴝⴄⴁⴄⴊⴈ". &nbsp;&nbsp; <i>ⴂ &nbsp; ⴂⴆⴈⴑ</i>.
<br />ⴀⴋⴀⴖⴊⴄⴁⴈⴃⴀⴌ ⴑⴓⴊⴇⴋⴍⴔⴄⴌⴍⴁⴀⴋⴃⴄ ⴊⴍⴚⴅⴄⴁⴑ ⴅⴈⴜⴗⴄⴁⴇ "ⴜⴋⴈⴃⴀⴍ Ⴖⴋⴄⴐⴇⴍ"-ⴇⴈ</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

