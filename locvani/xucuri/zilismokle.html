<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ძილის წინ და შემდგომ ლოცვანი</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<i class="gr">ⴛⴈⴊⴈⴑ ⴜⴈⴌ ⴃⴀ ⴘⴄⴋⴃⴍⴋ ⴑⴐⴓⴊⴈ ⴊⴍⴚⴅⴄⴁⴈⴑ ⴇⴕⴋⴀ ⴇⴓ ⴀⴐ ⴘⴄⴈⴛⴊⴄⴁⴍⴃⴄⴑ ⴃⴐⴍⴈⴑ ⴓⴕⴍⴌⴊⴍⴁⴈⴑ ⴂⴀⴋⴍ, ⴋⴀⴘⴈⴌ ⴄⴑ ⴊⴍⴚⴅⴄⴁⴈ ⴑⴇⴕⴅⴈ ⴛⴈⴊⴀⴃ ⴋⴈⴑⴅⴊⴈⴑ ⴃⴐⴍⴑ ⴃⴀ ⴛⴈⴊⴈⴑ ⴘⴄⴋⴃⴄⴂ.</i>
<div class="chrdl_rd">⠪ႸႤႫႣႢႭႫႠႣ ႻႨႪႨႱႠ⠕</div>
<div class="pad-lc">
<p><big class="rd">Ⴛ</big>ⴈⴊⴈⴑⴀⴂⴀⴌ ⴀⴖⴃⴂⴍⴋⴈⴊⴈ ⴂⴋⴀⴃⴊⴍⴁ ⴘⴄⴌ ⴜⴋⴈⴃⴀⴍ ⴑⴀⴋⴄⴁⴀⴍ, ⴐⴀⴋⴄⴇⴓ ⴋⴐⴀⴅⴊⴈⴑⴀ ⴑⴀⴞⴈⴄⴐⴄⴁⴈⴑⴀ ⴃⴀ ⴑⴓⴊⴂⴐⴛⴄⴊⴄⴁⴈⴑⴀ ⴘⴄⴌⴈⴑⴀⴇⴣⴑ ⴀⴐⴀ ⴂⴀⴌⴐⴈⴑⴞⴄⴌ ⴙⴄⴋ ⴓⴛⴖⴄⴁⴑⴀ ⴃⴀ ⴚⴍⴃⴅⴈⴊⴑⴀ ⴆⴄⴃⴀ, ⴃⴀ ⴀⴐⴀ ⴇⴀⴌⴀ ⴜⴀⴐⴋⴜⴗⴋⴈⴃⴄ ⴋⴄ ⴓⴑⴟⴓⴊⴍⴄⴁⴀⴇⴀ ⴘⴈⴌⴀ ⴙⴄⴋⴇⴀ, ⴀⴐⴀⴋⴄⴃ ⴙⴅⴄⴓⴊⴄⴁⴈⴑⴀⴄⴁⴐ ⴉⴀⴚⴇⴋⴍⴗⴅⴀⴐⴄ ⴋⴄⴕⴋⴄⴌ ⴋⴄ, ⴃⴀ ⴓⴔⴑⴉⴐⴓⴊⴑⴀ ⴘⴈⴌⴀ ⴑⴀⴑⴍⴜⴀⴐⴉⴅⴄⴇⴈⴊⴄⴁⴈⴑⴀⴑⴀ ⴋⴃⴄⴁⴀⴐⴄ ⴀⴖⴋⴀⴃⴂⴈⴌⴄ ⴀⴖⴋⴑⴇⴍⴁⴀⴃ ⴃⴀ ⴃⴈⴃⴄⴁⴈⴑ-ⴋⴄⴒⴗⴅⴄⴊⴄⴁⴀⴃ ⴛⴀⴊⴑⴀ ⴘⴄⴌⴑⴀ, ⴀⴜⴚⴀ ⴂⴀⴌⴋⴈⴌⴀⴇⴊⴄⴌ ⴇⴓⴀⴊⴌⴈ ⴂⴍⴌⴄⴁⴈⴑⴀ ⴙⴄⴋⴈⴑⴀⴌⴈ, ⴀⴖⴀⴖⴄ ⴎⴈⴐⴈ ⴙⴄⴋⴈ ⴆⴐⴀⴞⴅⴀⴃ ⴑⴈⴒⴗⴅⴀⴇⴀ ⴘⴄⴌⴇⴀ, ⴃⴀ ⴂⴓⴊⴈⴑⴞⴋⴈⴑ-ⴗⴍⴔⴀⴃ ⴂⴆⴀⴇⴀ ⴘⴄⴌⴇⴀ ⴃⴀ ⴕⴋⴌⴀⴃ ⴌⴄⴁⴈⴑⴀ ⴘⴄⴌⴈⴑⴀ, ⴃⴀ ⴂⴀⴊⴍⴁⴀⴃ ⴑⴀⴞⴄⴊⴑⴀ ⴘⴄⴌⴑⴀ ⴀⴖⴑⴀⴐⴄⴁⴈⴇⴀ ⴂⴓⴊⴈⴑⴀⴇⴀ. ⴃⴈⴃⴄⴁⴀⴃ ⴃⴀ ⴂⴀⴊⴍⴁⴀⴃ ⴗⴍⴅⴊⴀⴃ-ⴎⴀⴒⴈⴍⴑⴀⴌⴑⴀ ⴑⴀⴞⴄⴊⴑⴀ ⴘⴄⴌⴑⴀ, ⴋⴀⴋⴈⴑⴀ ⴃⴀ ⴛⴈⴑⴀ ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="chrdl_rd">⠪ႻႨႪႠႣ ႫႨႱႥႪႨႱ⠕</div>
<p><big class="rd">Ⴓ</big>ⴔⴀⴊⴍ, Ⴖⴋⴄⴐⴇⴍ ⴙⴅⴄⴌⴍ, ⴐⴀⴢⴚⴀ ⴘⴄⴂⴚⴍⴃⴄ ⴃⴖⴄⴈⴌⴃⴄⴊⴑⴀ ⴀⴋⴀⴑ ⴃⴖⴄⴑⴀ, ⴑⴈⴒⴗⴅⴈⴇ, ⴑⴀⴕⴋⴈⴇ ⴃⴀ ⴂⴓⴊⴈⴑ-ⴞⴋⴈⴑ-ⴗⴍⴔⴈⴇ, ⴅⴈⴇⴀⴐⴚⴀ ⴉⴀⴚⴇⴋⴍⴗⴅⴀⴐⴄⴋⴀⴌ, ⴋⴍⴋⴈⴒⴄⴅⴄⴌ ⴋⴄ; ⴋⴘⴅⴈⴃⴍⴁⴈⴑⴀ ⴛⴈⴊⴈ ⴃⴀ ⴓⴘⴔⴍⴇⴅⴄⴊⴍⴁⴀ ⴋⴍⴋⴀⴌⴈⴝⴄ ⴋⴄ; ⴀⴌⴂⴄⴊⴍⴑⴈ ⴘⴄⴌⴈ ⴋⴔⴀⴐⴅⴄⴊⴈ ⴋⴍⴋⴈⴅⴊⴈⴌⴄ, ⴋⴔⴀⴐⴅⴄⴊⴈ ⴃⴀ ⴃⴀⴋⴚⴅⴄⴊⴈ ⴙⴄⴋⴈ ⴗⴍⴅⴊⴈⴑⴀⴂⴀⴌ ⴁⴍⴐⴍⴒⴈⴑⴀ; ⴐⴀⴋⴄⴇⴓ ⴘⴄⴌ ⴞⴀⴐ ⴋⴔⴀⴐⴅⴄⴊⴈ ⴑⴓⴊⴇⴀ ⴃⴀ ⴞⴍⴐⴚⴇⴀ ⴙⴅⴄⴌⴇⴀ ⴃⴀ ⴘⴄⴌⴃⴀ ⴃⴈⴃⴄⴁⴀⴑⴀ ⴀⴖⴅⴀⴅⴊⴄⴌⴇ ⴋⴀⴋⴈⴑⴀ ⴃⴀ ⴛⴈⴑⴀ ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

