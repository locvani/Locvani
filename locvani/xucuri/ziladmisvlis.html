<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ძილად მისვლის ლოცვანი</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႻႨႪႠႣ ႫႨႱႥႪႨႱ ႪႭႺႥႠႬႨ⠕</div>
<div class="pad-lc">
<div class="rdc"><big class="rd">Ⴃ</big>ⴀⴑⴀⴜⴗⴈⴑⴈ ⴊⴍⴚⴅⴄⴁⴈ :</div>
<big class="rd">Ⴊ</big>ⴍⴚⴅⴈⴇⴀ ⴜⴋⴈⴃⴀⴇⴀ ⴋⴀⴋⴀⴇⴀ ⴙⴅⴄⴌⴇⴀⴇⴀ, Ⴓⴔⴀⴊⴍ, Ⴈⴄⴑⴓ Ⴕⴐⴈⴑⴒⴄ, Ⴖⴋⴄⴐⴇⴍ ⴙⴅⴄⴌⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ.
<br />ⴃⴈⴃⴄⴁⴀ ⴘⴄⴌⴃⴀ, Ⴖⴋⴄⴐⴇⴍ ⴙⴅⴄⴌⴍ, ⴃⴈⴃⴄⴁⴀ ⴘⴄⴌⴃⴀ.
<p><big class="rd">Ⴋ</big>ⴄⴓⴔⴡⴍ ⴆⴄⴚⴀⴇⴀⴍ, ⴌⴓⴂⴄⴘⴈⴌⴈⴑⴋⴚⴄⴋⴄⴊⴍ, ⴑⴓⴊⴍ ⴝⴄⴘⴋⴀⴐⴈⴒⴄⴁⴈⴑⴀⴍ, ⴐⴍⴋⴄⴊⴈ ⴗⴍⴅⴄⴊⴂⴀⴌ ⴞⴀⴐ ⴃⴀ ⴗⴍⴅⴄⴊⴑⴀⴅⴄ ⴀⴖⴀⴅⴑⴄⴁ ⴋⴀⴃⴊⴈⴇⴀ ⴘⴄⴌⴈⴇⴀ, ⴑⴀⴓⴌⴟⴄⴍ ⴉⴄⴇⴈⴊⴇⴀⴍ, ⴋⴍⴋⴌⴈⴝⴄⴁⴄⴊⴍ ⴚⴞⴍⴅⴐⴄⴁⴈⴑⴀⴍ, ⴋⴍⴅⴄⴃ ⴃⴀ ⴃⴀⴄⴋⴉⴅⴈⴃⴐⴄ ⴙⴅⴄⴌⴑ ⴘⴍⴐⴈⴑ ⴃⴀ ⴜⴋⴈⴃⴀ ⴋⴗⴅⴄⴌ ⴙⴅⴄⴌ ⴗⴍⴅⴊⴈⴑⴀⴂⴀⴌ ⴁⴈⴜⴈⴑⴀ ⴃⴀ ⴀⴚⴞⴍⴅⴌⴄⴌ, ⴑⴀⴞⴈⴄⴐⴍ, ⴑⴓⴊⴌⴈ ⴙⴅⴄⴌⴌⴈ.<a href="#sh">*</a></p>
ⴜⴋⴈⴃⴀⴍ Ⴖⴋⴄⴐⴇⴍ, ⴜⴋⴈⴃⴀⴍ ⴛⴊⴈⴄⴐⴍ, ⴜⴋⴈⴃⴀⴍ ⴓⴉⴅⴃⴀⴅⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<p><big class="rd">Ⴗ</big>ⴍⴅⴊⴀⴃⴜⴋⴈⴃⴀⴍ ⴑⴀⴋⴄⴁⴀⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ, Ⴓⴔⴀⴊⴍ, ⴂⴅⴈⴞⴑⴄⴌ ⴃⴀ ⴂⴅⴈⴊⴞⴈⴌⴄ ⴚⴍⴃⴅⴀⴇⴀ ⴙⴅⴄⴌⴇⴀⴂⴀⴌ, ⴋⴄⴓⴔⴡⴍ, ⴘⴄⴂⴅⴈⴌⴃⴄⴅ ⴓⴑⴟⴓⴊⴍⴄⴁⴀⴌⴈ ⴙⴅⴄⴌⴌⴈ, ⴜⴋⴈⴃⴀⴍ, ⴋⴍⴈⴞⴈⴊⴄ ⴃⴀ ⴂⴀⴌⴠⴉⴓⴐⴌⴄⴌ ⴓⴛⴊⴓⴐⴄⴁⴀⴌⴈ ⴙⴅⴄⴌⴌⴈ ⴑⴀⴞⴄⴊⴈⴑⴀ ⴘⴄⴌⴈⴑⴀⴇⴣⴑ.</p>
Ⴓⴔⴀⴊⴍ ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<p><big class="rd">Ⴋ</big>ⴀⴋⴀⴍ ⴙⴅⴄⴌⴍ, ⴐⴍⴋⴄⴊⴈ ⴞⴀⴐ ⴚⴀⴇⴀ ⴘⴈⴌⴀ, ⴜⴋⴈⴌⴃⴀ ⴈⴗⴀⴅⴌ ⴑⴀⴞⴄⴊⴈ ⴘⴄⴌⴈ, ⴋⴍⴅⴄⴃⴈⴌ ⴑⴓⴔⴄⴅⴀ ⴘⴄⴌⴈ, ⴈⴗⴀⴅⴌ ⴌⴄⴁⴀ ⴘⴄⴌⴈ, ⴅⴈⴇⴀⴐⴚⴀ ⴚⴀⴇⴀ ⴘⴈⴌⴀ, ⴄⴂⴐⴄⴚⴀ ⴕⴅⴄⴗⴀⴌⴀⴑⴀ ⴆⴄⴃⴀ, ⴎⴓⴐⴈ ⴙⴅⴄⴌⴈ ⴀⴐⴑⴍⴁⴈⴑⴀ ⴋⴍⴋⴄⴚ ⴙⴅⴄⴌ ⴃⴖⴄⴑ, ⴃⴀ ⴋⴍⴋⴈⴒⴄⴅⴄⴌ ⴙⴅⴄⴌ ⴇⴀⴌⴀⴌⴀⴃⴄⴁⴌⴈ ⴙⴅⴄⴌⴌⴈ, ⴅⴈⴇⴀⴐⴚⴀ ⴙⴅⴄⴌ ⴋⴈⴅⴓⴒⴄⴅⴄⴁⴇ ⴇⴀⴌⴀⴋⴃⴄⴁⴇⴀ ⴋⴀⴇ ⴙⴅⴄⴌⴇⴀ ⴃⴀ ⴌⴓ ⴘⴄⴋⴈⴗⴅⴀⴌⴄⴁ ⴙⴅⴄⴌ ⴂⴀⴌⴑⴀⴚⴃⴄⴊⴑⴀ, ⴀⴐⴀⴋⴄⴃ ⴋⴈⴞⴑⴄⴌ ⴙⴅⴄⴌ ⴁⴍⴐⴍⴒⴈⴑⴀⴂⴀⴌ. ⴀⴋⴈⴌ.</p>
<div class="rdc">ⴒⴐⴍⴎⴀⴐⴌⴈ :</div>
<p><big class="rd">Ⴋ</big>ⴈⴜⴗⴀⴊⴄⴌ ⴙⴓⴄⴌ, Ⴓⴔⴀⴊⴍ, ⴘⴄⴋⴈⴜⴗⴀⴊⴄⴌ ⴙⴅⴄⴌ, ⴐⴀⴋⴄⴇⴓ ⴗⴍⴅⴄⴊⴑⴀⴅⴄ ⴑⴈⴒⴗⴅⴈⴑ-ⴋⴈⴚⴄⴋⴈⴑⴀⴂⴀⴌ ⴓⴖⴍⴌⴍ ⴅⴀⴐⴇ, ⴂⴀⴐⴌⴀ ⴀⴋⴀⴑ ⴅⴄⴃⴐⴄⴁⴀⴑⴀ ⴘⴄⴌ, ⴋⴄⴓⴔⴈⴑⴀ ⴑⴀⴞⴈⴄⴐⴈⴑⴀ, ⴚⴍⴃⴅⴈⴊⴌⴈ ⴄⴑⴄ ⴘⴄⴅⴑⴜⴈⴐⴀⴅⴇ. ⴋⴈⴜⴗⴀⴊⴄⴌ ⴙⴓⴄⴌ, Ⴓⴔⴀⴊⴍ, ⴘⴄⴂⴅⴈⴜⴗⴀⴊⴄⴌ ⴙⴓⴄⴌ.</p>
ⴃⴈⴃⴄⴁⴀ...
<p><big class="rd">Ⴓ</big>ⴔⴀⴊⴍ, ⴘⴄⴋⴈⴜⴗⴀⴊⴄⴌ ⴙⴓⴄⴌ, ⴐⴀⴋⴄⴇⴓ ⴘⴄⴌ ⴂⴄⴑⴀⴅⴇ, ⴌⴓ ⴂⴀⴌⴋⴈⴐⴈⴑⴞⴃⴄⴁⴈ ⴙⴓⴄⴌ ⴔⴐⴈⴀⴃ, ⴃⴀ ⴌⴓⴚⴀ ⴋⴍⴈⴞⴑⴄⴌⴄⴁ ⴓⴑⴟⴓⴊⴍⴄⴁⴀⴇⴀ ⴙⴓⴄⴌⴇⴀ, ⴀⴐⴀⴋⴄⴃ ⴋⴍⴈⴞⴈⴊⴄ ⴙⴓⴄⴌⴆⴄⴃⴀ ⴜⴗⴀⴊⴍⴁⴈⴇ, ⴅⴈⴇⴀⴐⴚⴀ ⴑⴀⴞⴈⴄⴐ ⴞⴀⴐ, ⴃⴀ ⴂⴅⴈⴞⴑⴄⴌ ⴙⴓⴄⴌ ⴑⴀⴋⴀⴐⴇⴊⴀⴃ ⴐⴈⴑⴞⴅⴈⴑⴀⴂⴀⴌ ⴘⴄⴌⴈⴑⴀ, ⴐⴀⴋⴄⴇⴓ ⴘⴄⴌ ⴞⴀⴐ Ⴖⴋⴄⴐⴇⴈ ⴙⴓⴄⴌⴈ, ⴃⴀ ⴙⴓⴄⴌ ⴅⴀⴐⴇ ⴄⴐⴌⴈ ⴘⴄⴌⴌⴈ, ⴗⴍⴅⴄⴊⴌⴈⴅⴄ ⴕⴋⴌⴓⴊⴌⴈ ⴤⴄⴊⴈⴇⴀ ⴘⴄⴌⴇⴀⴌⴈ ⴅⴀⴐⴇ ⴃⴀ ⴑⴀⴞⴄⴊⴈ ⴘⴄⴌⴈ ⴜⴍⴃⴄⴁⴓⴊ ⴀⴐⴑ ⴙⴓⴄⴌⴆⴄⴃⴀ, ⴃⴀ ⴘⴄⴋⴈⴜⴗⴀⴊⴄⴌ ⴙⴓⴄⴌ.</p>
ⴀⴜ ⴃⴀ...
<p><big class="rd">Ⴋ</big>ⴍⴜⴗⴀⴊⴄⴁⴈⴑⴀ ⴉⴀⴐⴈ ⴂⴀⴌⴂⴅⴈⴖⴄ, ⴉⴓⴐⴇⴞⴄⴓⴊⴍ Ⴖⴋⴐⴇⴈⴑⴋⴘⴍⴁⴄⴊⴍ, ⴐⴀⴇⴀ, ⴐⴍⴋⴄⴊⴌⴈ ⴄⴑⴄ ⴘⴄⴌ ⴂⴄⴑⴀⴅⴇ, ⴀⴐⴀ ⴃⴀⴅⴄⴚⴌⴄⴇ, ⴀⴐⴀⴋⴄⴃ ⴂⴀⴌⴅⴄⴐⴌⴄⴇ ⴜⴈⴌⴀⴀⴖⴋⴃⴂⴍⴋⴇⴀ ⴋⴒⴄⴐⴇⴀⴂⴀⴌ, ⴐⴀⴋⴄⴇⴓ ⴘⴄⴌ ⴞⴀⴐ ⴚⴞⴍⴅⴐⴄⴁⴀ ⴌⴀⴇⴄⴑⴀⴅⴈⴑⴀ ⴕⴐⴈⴑⴒⴈⴀⴌⴄⴇⴀⴑⴀ.</p>
Ⴓⴔⴀⴊⴍ ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴈⴁ &nbsp; ⴂⴆⴈⴑ</i>.
<div class="rdc"><big class="rd">Ⴊ</big>ⴍⴚⴅⴀ ⴀ, ⴜⴋⴈⴃⴈⴑⴀ ⴃⴈⴃⴈⴑⴀ ⴋⴀⴉⴀⴐⴈⴑⴀ Ⴖⴋⴐⴇⴈⴑⴀ ⴋⴀⴋⴈⴑⴀⴃⴋⴈ :</div>
<p><big class="rd">Ⴖ</big>ⴋⴄⴐⴇⴍ ⴑⴀⴓⴉⴓⴌⴄⴇⴀⴍ ⴃⴀ ⴋⴄⴓⴔⴡⴍ ⴗⴍⴅⴊⴈⴑⴀ ⴀⴐⴑⴄⴁⴈⴑⴀⴍ, ⴐⴍⴋⴄⴊⴋⴀⴌ ⴖⴈⴐⴑ-ⴋⴗⴀⴅ ⴋⴄ ⴋⴍⴜⴄⴅⴌⴀⴃ ⴏⴀⴋⴑⴀ ⴀⴋⴀⴑ, ⴋⴍⴋⴈⴒⴄⴅⴄⴌ ⴋⴄ ⴚⴍⴃⴅⴀⴌⴈ ⴙⴄⴋⴌⴈ, ⴐⴍⴋⴄⴊⴌⴈⴚⴀ ⴅⴕⴋⴄⴌ ⴃⴖⴄⴈⴌⴃⴄⴊⴑⴀ ⴃⴖⴄⴑⴀ ⴑⴀⴕⴋⴈⴇ, ⴑⴈⴒⴗⴅⴈⴇ ⴃⴀ ⴂⴓⴊⴈⴑⴞⴋⴈⴑ-ⴗⴍⴔⴈⴇ; ⴃⴀ ⴂⴀⴌⴜⴋⴈⴃⴄ, Ⴓⴔⴀⴊⴍ, ⴋⴃⴀⴁⴀⴊⴈ ⴂⴓⴊⴈ ⴙⴄⴋⴈ ⴗⴍⴅⴊⴈⴑⴀⴂⴀⴌ ⴁⴈⴜⴈⴑⴀ ⴑⴓⴊⴈⴑⴀ ⴃⴀ ⴞⴍⴐⴚⴈⴑⴀ, ⴃⴀ ⴋⴍⴋⴄⴚ ⴋⴄ, Ⴓⴔⴀⴊⴍ, ⴖⴀⴋⴄⴑⴀ ⴀⴋⴀⴑ ⴘⴈⴌⴀ ⴛⴈⴊⴀⴃ ⴋⴈⴑⴅⴊⴀ ⴋⴘⴅⴈⴃⴍⴁⴈⴇ, ⴐⴀⴇⴀ ⴀⴖⴅⴃⴂⴄ ⴋⴃⴀⴁⴊⴈⴑⴀ ⴙⴄⴋⴈⴑⴀ ⴑⴀⴐⴄⴚⴄⴊⴈⴑⴀⴂⴀⴌ, ⴑⴀⴇⴌⴍ-ⴅⴄⴗⴍ ⴜⴋⴈⴃⴀⴑⴀ ⴑⴀⴞⴄⴊⴑⴀ ⴘⴄⴌⴑⴀ ⴗⴍⴅⴄⴊⴇⴀ ⴃⴖⴄⴇⴀ ⴚⴞⴍⴅⴐⴄⴁⴈⴑⴀ ⴙⴄⴋⴈⴑⴀⴇⴀ, ⴃⴀ ⴂⴀⴌⴅⴀⴂⴃⴍ ⴋⴁⴐⴛⴍⴊⴌⴈ ⴋⴒⴄⴐⴌⴈ ⴙⴄⴋⴌⴈ, ⴞⴍⴐⴚⴈⴄⴊⴌⴈ ⴃⴀ ⴓⴞⴍⴐⴚⴍⴌⴈ, ⴃⴀ ⴋⴈⴞⴑⴄⴌ ⴋⴄ, Ⴓⴔⴀⴊⴍ, ⴀⴋⴀⴍⴈⴑⴀ ⴂⴓⴊⴈⴑⴇⴕⴋⴀⴇⴀⴂⴀⴌ, ⴘⴄⴋⴀⴂⴈⴌⴄⴁⴄⴊⴇⴀ ⴙⴄⴋⴇⴀ, ⴃⴀ ⴑⴀⴜⴀⴃⴄⴊⴇⴀⴂⴀⴌ ⴁⴍⴐⴍⴒⴇⴀ, ⴐⴀⴋⴄⴇⴓ ⴘⴄⴌⴈ ⴀⴐⴑ ⴋⴄⴓⴔⴡⴁⴀ, ⴛⴀⴊⴈ ⴃⴀ ⴃⴈⴃⴄⴁⴀ ⴋⴀⴋⴈⴑⴀ ⴃⴀ ⴛⴈⴑⴀ ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="rdc"><big class="rd">Ⴊ</big>ⴍⴚⴅⴀ ⴁ, Ⴓⴔⴊⴈⴑⴀ Ⴈⴄⴑⴓ Ⴕⴐⴈⴑⴒⴄⴑⴈ :</div>
<p><big class="rd">Ⴓ</big>ⴔⴀⴊⴍ, Ⴈⴄⴑⴓ Ⴕⴐⴈⴑⴒⴄ, ⴛⴄⴍ ⴃⴀ ⴑⴈⴒⴗⴅⴀⴍ Ⴖⴋⴐⴇⴈⴑⴀ ⴚⴞⴍⴅⴄⴊⴈⴑⴀⴍ, ⴘⴄⴋⴈⴜⴗⴀⴊⴄ ⴋⴄ ⴓⴖⴈⴐⴑⴈ ⴄⴑⴄ ⴋⴍⴌⴀ ⴘⴄⴌⴈ, ⴃⴀ ⴂⴀⴌⴔⴞⴅⴀⴐ ⴂⴍⴌⴄⴁⴈⴑⴀ ⴙⴄⴋⴈⴑⴀⴂⴀⴌ ⴂⴓⴊⴈ-ⴑⴈⴒⴗⴅⴀ ⴓⴟⴄⴐⴍ ⴃⴀ ⴅⴌⴄⴁⴓⴊⴈ, ⴐⴍⴋⴄⴊⴈ ⴄⴂⴄ ⴉⴓⴐⴇⴞⴄⴓⴊ-ⴞⴀⴐ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="rdc"><big class="rd">Ⴊ</big>ⴍⴚⴅⴀ ⴂ, ⴑⴓⴊⴈⴑⴀ ⴜⴋⴈⴃⴈⴑⴀⴃⴋⴈ :</div>
<p><big class="rd">Ⴓ</big>ⴔⴀⴊⴍ ⴋⴄⴓⴔⴡⴍ ⴆⴄⴚⴀⴇⴀⴍ, ⴌⴓⴂⴄⴘⴈⴌⴈⴑⴋⴚⴄⴋⴄⴊⴍ, ⴑⴓⴊⴍ ⴝⴄⴘⴋⴀⴐⴈⴒⴄⴁⴈⴑⴀⴍ, ⴌⴓⴂⴄⴘⴈⴌⴈⴑⴋⴚⴄⴋⴄⴊ ⴋⴄⴕⴋⴄⴌ ⴃⴀ ⴘⴄⴋⴈⴌⴃⴄⴅ ⴋⴄ ⴓⴖⴈⴐⴑⴑⴀ ⴋⴍⴌⴀⴑⴀ ⴘⴄⴌⴑⴀ ⴐⴀⴍⴃⴄⴌⴈⴚⴀ, ⴅⴈⴇⴀⴐⴚⴀ ⴉⴀⴚⴋⴀⴌ, ⴅⴠⴑⴚⴍⴃⴄⴌ ⴃⴖⴄⴑ ⴌⴄⴁⴑⴈⴇ ⴃⴀ ⴓⴌⴄⴁⴊⴈⴄⴇ, ⴋⴄⴚⴌⴈⴄⴐⴄⴁⴈⴇ ⴃⴀ ⴓⴋⴄⴚⴐⴄⴁⴈⴇ, ⴀⴖⴒⴀⴚⴄⴁⴓⴊⴍⴁⴈⴑⴀⴂⴀⴌ, ⴓⴉⴐⴛⴀⴊⴅⴄⴊⴍⴁⴈⴑⴀⴂⴀⴌ ⴃⴀ ⴃⴈⴃⴈⴑⴀ ⴋⴚⴍⴌⴀⴐⴄⴁⴈⴑⴀⴂⴀⴌ, ⴃⴀ ⴓⴃⴄⴁⴄⴁⴈⴑⴀ ⴙⴄⴋⴈⴑⴀ. ⴂⴈⴌⴀⴇⴓ ⴅⴠⴔⴓⴚⴄ ⴑⴀⴞⴄⴊⴈ ⴘⴄⴌⴈ ⴜⴋⴈⴃⴀ, ⴂⴈⴌⴀⴇⴓ ⴅⴀⴔⴈⴚⴄ, ⴂⴈⴌⴀ ⴚⴈⴊⴈⴅⴑⴜⴀⴋⴄ, ⴂⴈⴌⴀⴇⴓ ⴅⴠⴂⴋⴄ ⴂⴍⴌⴄⴁⴈⴇⴀ, ⴀⴌⴓ ⴘⴄⴅⴀⴜⴓⴞⴄ, ⴀⴌⴓ ⴓⴆⴐⴀⴞⴄ ⴅⴈⴑⴋⴄ, ⴂⴈⴌⴀ ⴐⴀⴈⴑⴀⴋⴄ ⴆⴄⴃⴀ ⴂⴀⴌⴅⴀⴐⴈⴑⴞⴄ ⴅⴈⴌⴋⴄ, ⴀⴌⴓ ⴓⴒⴗⴓⴄ ⴅⴈⴑⴋⴄ, ⴂⴈⴌⴀ ⴛⴋⴀ ⴋⴍⴅⴈⴃⴀ ⴙⴄⴋⴃⴀ ⴃⴀ ⴘⴄⴓⴐⴀⴚⴞⴅⴠⴗⴀⴅ, ⴂⴈⴌⴀ ⴅⴀⴝⴈⴐⴅⴄ ⴛⴋⴀⴑⴀ ⴃⴀ ⴂⴀⴌⴅⴀⴋⴜⴀⴐⴄ, ⴀⴌⴓ ⴇⴓ ⴋⴃⴂⴍⴋⴀⴐⴄⴍⴁⴀⴑⴀ ⴙⴄⴋⴑⴀ ⴊⴍⴚⴅⴀⴑⴀ ⴃⴀ ⴔⴑⴀⴊⴋⴓⴌⴄⴁⴀⴑⴀ ⴘⴈⴌⴀ ⴂⴍⴌⴄⴁⴀ ⴙⴄⴋⴈ ⴁⴍⴐⴍⴒⴇⴀ ⴃⴀ ⴑⴀⴜⴓⴇⴍⴇⴀ ⴋⴈⴄⴕⴚⴀ, ⴂⴈⴌⴀ ⴘⴄⴑⴀⴒⴗⴅⴈⴑⴈⴑⴀ ⴋⴄⴒⴀⴃ ⴂⴀⴌⴅⴈⴘⴅ, ⴀⴌⴓ ⴓⴐⴚⴞⴅⴈⴌⴍⴄⴁⴈⴇ ⴅⴆⴐⴀⴞⴄ, ⴀⴌⴓ ⴁⴈⴊⴜⴄⴁⴈⴇ, ⴂⴈⴌⴀ ⴅⴈⴚⴈⴌⴄ ⴓⴂⴓⴌⴓⴐⴄⴁⴈⴇ, ⴀⴌⴓ ⴅⴈⴚⴓⴃⴃⴈⴃⴄⴁⴓⴊⴄ, ⴀⴌⴓ ⴅⴈⴓⴛⴖⴄⴁⴄ, ⴂⴈⴌⴀ ⴅⴈⴀⴋⴎⴀⴐⴒⴀⴅⴌⴄ, ⴂⴈⴌⴀ ⴘⴅⴄⴌⴈⴄⴐⴄⴁⴈⴑⴀ ⴋⴕⴍⴌⴄⴁⴄⴊⴈ ⴅⴈⴞⴈⴊⴄ ⴃⴀ ⴋⴈⴑⴃⴀⴋⴈ ⴃⴀⴅⴑⴊⴁⴈ, ⴀⴌⴓ ⴘⴄⴓⴒⴗⴓⴄⴁⴄⴊⴌⴈ ⴙⴄⴋⴌⴈ ⴉⴀⴃⴌⴈⴄⴐⴄⴁⴈⴇ ⴅⴆⴐⴀⴞⴄⴌ, ⴂⴈⴌⴀ ⴇⴓ ⴃⴀⴑⴀⴉⴊⴄⴁⴄⴊⴇⴀ ⴂⴀⴌⴅⴈⴚⴃⴈⴃⴈ ⴛⴋⴈⴑⴀ ⴙⴄⴋⴈⴑⴀⴇⴀ, ⴞⴍⴊⴍ ⴙⴄⴋⴇⴀ ⴀⴓⴐⴀⴚⴞⴄⴊⴀⴃ ⴃⴀ ⴘⴄⴓⴌⴃⴍⴁⴄⴊⴀⴃ ⴋⴗⴍⴔⴇⴀ ⴓⴂⴓⴊⴄⴁⴄⴊⴑⴅⴠⴗⴍⴔⴃⴈ ⴓⴑⴟⴓⴊⴍⴄⴁⴀⴇⴀ, ⴂⴈⴌⴀⴇⴓ ⴊⴍⴚⴅⴀⴢ ⴙⴄⴋⴈ ⴓⴃⴄⴁ-ⴅⴠⴗⴀⴅ, ⴀⴌⴓ ⴑⴞⴅⴀ ⴐⴀⴈⴋⴄ ⴁⴍⴐⴍⴒⴈ ⴋⴈⴕⴋⴌⴈⴀⴌ ⴃⴀ ⴀⴐⴀ ⴋⴀⴞⴑⴍⴅⴀⴌ, Ⴓⴔⴀⴊⴍ, ⴘⴄⴋⴈⴜⴗⴀⴊⴄ ⴃⴀ ⴘⴄⴋⴈⴌⴃⴄⴅ ⴋⴄ ⴓⴖⴈⴐⴑⴑⴀ ⴃⴀ ⴓⴞⴋⴀⴐⴑⴀ ⴋⴍⴌⴀⴑⴀ ⴘⴄⴌⴑⴀ, ⴅⴈⴇⴀⴐⴚⴀ ⴑⴀⴞⴈⴄⴐⴋⴀⴌ ⴃⴀ ⴉⴀⴚⴇⴋⴍⴗⴅⴀⴐⴄⴋⴀⴌ, ⴐⴀⴇⴀ ⴋⴘⴅⴈⴃⴍⴁⴈⴇ ⴃⴀⴅⴑⴜⴅⴄ ⴃⴀ ⴃⴀⴅⴈⴛⴈⴌⴍ ⴋⴄ ⴓⴛⴖⴄⴁⴋⴀⴌ ⴀⴋⴀⴌ ⴃⴀ ⴂⴀⴃⴈⴃⴄⴁⴃⴄ ⴘⴄⴌ ⴋⴀⴋⴀⴑⴀ ⴃⴀ ⴛⴄⴑⴀ ⴃⴀ ⴜⴋⴈⴃⴀⴑⴀ ⴑⴓⴊⴑⴀ, ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="rdc"><big class="rd">Ⴊ</big>ⴍⴚⴅⴀ ⴃ :</div>
<p><big class="rd">Ⴓ</big>ⴔⴀⴊⴍ, Ⴖⴋⴄⴐⴇⴍ ⴙⴅⴄⴌⴍ, ⴐⴀⴢⴚⴀ ⴘⴄⴂⴚⴍⴃⴄ ⴃⴖⴄⴈⴌⴃⴄⴊⴑⴀ ⴀⴋⴀⴑ ⴃⴖⴄⴑⴀ, ⴑⴈⴒⴗⴅⴈⴇ, ⴑⴀⴕⴋⴈⴇ ⴃⴀ ⴂⴓⴊⴈⴑ-ⴞⴋⴈⴑ-ⴗⴍⴔⴈⴇ, ⴅⴈⴇⴀⴐⴚⴀ ⴉⴀⴚⴇⴋⴍⴗⴅⴀⴐⴄⴋⴀⴌ, ⴋⴍⴋⴈⴒⴄⴅⴄⴌ ⴋⴄ; ⴋⴘⴅⴈⴃⴍⴁⴈⴑⴀ ⴛⴈⴊⴈ ⴃⴀ ⴓⴘⴔⴍⴇⴅⴄⴊⴍⴁⴀ ⴋⴍⴋⴀⴌⴈⴝⴄ ⴋⴄ; ⴀⴌⴂⴄⴊⴍⴑⴈ ⴘⴄⴌⴈ ⴋⴔⴀⴐⴅⴄⴊⴈ ⴋⴍⴋⴈⴅⴊⴈⴌⴄ, ⴋⴔⴀⴐⴅⴄⴊⴈ ⴃⴀ ⴃⴀⴋⴚⴅⴄⴊⴈ ⴙⴄⴋⴈ ⴗⴍⴅⴊⴈⴑⴀⴂⴀⴌ ⴁⴍⴐⴍⴒⴈⴑⴀ; ⴐⴀⴋⴄⴇⴓ ⴘⴄⴌ ⴞⴀⴐ ⴋⴔⴀⴐⴅⴄⴊⴈ ⴑⴓⴊⴇⴀ ⴃⴀ ⴞⴍⴐⴚⴇⴀ ⴙⴅⴄⴌⴇⴀ ⴃⴀ ⴘⴄⴌⴃⴀ ⴃⴈⴃⴄⴁⴀⴑⴀ ⴀⴖⴅⴀⴅⴊⴄⴌⴇ ⴋⴀⴋⴈⴑⴀ ⴃⴀ ⴛⴈⴑⴀ ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜ ⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="rdc"><big class="rd">Ⴊ</big>ⴍⴚⴅⴀ ⴄ, ⴜⴋⴈⴃⴈⴑⴀ ⴀⴌⴂⴄⴊⴍⴑⴈⴑⴀ ⴋⴈⴋⴀⴐⴇ :</div>
<p><big class="rd">Ⴜ</big>ⴋⴈⴃⴀⴍ ⴀⴌⴂⴄⴊⴍⴑⴍ Ⴓⴔⴊⴈⴑⴀ ⴙⴅⴄⴌⴈⴑⴀ Ⴈⴄⴑⴓ Ⴕⴐⴈⴑⴒⴄⴑⴍ, ⴋⴚⴅⴄⴊⴍ ⴃⴀ ⴋⴔⴀⴐⴅⴄⴊⴍ ⴋⴃⴀⴁⴊⴈⴑⴀ ⴑⴓⴊⴈⴑⴀ ⴃⴀ ⴞⴍⴐⴚⴇⴀ ⴙⴄⴋⴇⴀⴍ, ⴐⴍⴃⴄⴌⴈⴚⴀ ⴐⴀ ⴂⴀⴌⴂⴀⴋⴜⴀⴐⴄ, ⴀⴌⴓ ⴘⴄⴂⴀⴜⴓⴞⴄ ⴃⴖⴄⴈⴌⴃⴄⴊⴑⴀ ⴀⴋⴀⴑ ⴃⴖⴄⴑⴀ, ⴑⴈⴒⴗⴅⴈⴇ, ⴀⴌⴓ ⴑⴀⴕⴋⴈⴇ, ⴘⴄⴋⴈⴌⴃⴄⴅ ⴃⴀ ⴃⴀⴋⴈⴔⴀⴐⴄ ⴖⴀⴋⴄⴑⴀ ⴀⴋⴀⴑ ⴗⴍⴅⴊⴈⴑⴀ ⴂⴀⴌⴚⴃⴈⴑⴀ ⴑⴀⴔⴐⴇⴞⴄⴇⴀⴂⴀⴌ ⴄⴘⴋⴀⴉⴈⴑⴀⴇⴀ, ⴐⴀⴇⴀ ⴀⴐⴀ ⴂⴀⴌⴅⴀⴐⴈⴑⴞⴍ ⴉⴀⴚⴇⴋⴍⴗⴅⴀⴐⴄ Ⴖⴋⴄⴐⴇⴈ ⴃⴀ ⴀⴖⴋⴞⴍⴚⴍⴑ ⴜⴈⴂⴌⴈⴑⴀ ⴋⴈⴑⴂⴀⴌ ⴚⴞⴍⴅⴄⴊⴇⴀⴑⴀ, ⴀⴐⴀⴋⴄⴃ ⴖⴈⴐⴑⴀⴃ ⴂⴀⴋⴍⴋⴀⴙⴈⴌⴄ ⴋⴈⴑⴈⴑⴀ ⴉⴀⴚⴇⴋⴍⴗⴅⴀⴐⴄⴍⴁⴈⴑⴀ ⴃⴀ ⴑⴀⴞⴈⴄⴐⴄⴁⴈⴑⴀ, ⴐⴀⴋⴄⴇⴓ ⴉⴓⴐⴇⴞⴄⴓⴊ ⴀⴐⴑ ⴗⴍⴅⴊⴃⴀⴜⴋⴈⴃⴀ ⴑⴀⴞⴄⴊⴈ ⴋⴈⴑⴈ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="rdc"><big class="rd">Ⴉ</big>ⴍⴌⴃⴀⴉⴈ Ⴖⴋⴐⴇⴈⴑⴋⴘⴍⴁⴄⴊⴈⴑⴀ :</div>
<p><big class="rd">Ⴆ</big>ⴄⴑⴇⴀⴋⴁⴛⴍⴊⴈⴑⴀ ⴙⴄⴋⴈⴑⴀⴇⴣⴑ ⴃⴀ ⴋⴍⴖⴅⴀⴜⴈⴑⴀ ⴓⴛⴊⴄⴅⴄⴊⴈⴑⴀ, ⴅⴈⴇⴀⴐⴚⴀ ⴘⴄⴌ ⴋⴈⴄⴐ ⴞⴑⴌⴈⴊⴌⴈ ⴂⴀⴌⴑⴀⴚⴃⴄⴊⴇⴀⴂⴀⴌ ⴑⴀⴋⴀⴃⴊⴍⴁⴄⴊⴑⴀ ⴀⴖⴅⴑⴜⴄⴐⴇ Ⴖⴋⴐⴇⴈⴑⴋⴘⴍⴁⴄⴊⴍ ⴕⴀⴊⴜⴓⴊⴍ, ⴘⴄⴌⴃⴀ ⴋⴍⴋⴀⴐⴇ ⴋⴍⴌⴀⴌⴈ ⴘⴄⴌⴌⴈ, ⴀⴐⴀⴋⴄⴃ ⴅⴈⴇⴀⴐⴚⴀ ⴂⴀⴕⴓⴑ ⴛⴊⴈⴄⴐⴄⴁⴀ ⴓⴁⴐⴛⴍⴊⴅⴄⴊⴈ, ⴗⴍⴅⴄⴊⴇⴀⴂⴀⴌ ⴅⴌⴄⴁⴀⴇⴀ ⴂⴀⴌⴋⴀⴇⴀⴅⴈⴑⴓⴔⴊⴄⴌ ⴙⴅⴄⴌ, ⴐⴀⴇⴀ ⴂⴈⴂⴀⴊⴍⴁⴃⴄⴇ ⴘⴄⴌ, ⴉⴓⴐⴇⴞⴄⴓⴊⴍ, ⴂⴈⴞⴀⴐⴍⴃⴄⴌ ⴑⴛⴀⴊⴍ ⴓⴑⴛⴊⴍⴍ.</p>
<p><big class="rd">Ⴓ</big>ⴔⴐⴍⴑⴀⴃ ⴃⴈⴃⴄⴁⴓⴊⴍ ⴃⴀ ⴋⴀⴐⴀⴃⴈⴑ ⴕⴀⴊⴜⴓⴊⴍ ⴃⴄⴃⴀⴍ Ⴕⴐⴈⴑⴒⴄⴑ Ⴖⴋⴐⴇⴈⴑⴀⴍ, ⴘⴄⴑⴜⴈⴐⴄ ⴊⴍⴚⴅⴀ ⴙⴅⴄⴌⴈ ⴛⴄⴑⴀ ⴘⴄⴌⴑⴀ ⴃⴀ Ⴖⴋⴄⴐⴇⴑⴀ ⴙⴅⴄⴌⴑⴀ, ⴐⴀⴇⴀ ⴀⴚⴞⴍⴅⴌⴍⴑ ⴑⴓⴊⴌⴈ ⴙⴅⴄⴌⴌⴈ.</p>
<p><big class="rd">Ⴗ</big>ⴍⴅⴄⴊⴈ ⴑⴀⴑⴍⴄⴁⴀ ⴙⴄⴋⴈ ⴘⴄⴌⴆⴄⴃⴀ ⴃⴀⴋⴈⴛⴑ, ⴃⴄⴃⴀⴍ Ⴖⴋⴐⴇⴈⴑⴀⴍ, ⴃⴀⴋⴈⴔⴀⴐⴄ ⴋⴄ ⴑⴀⴔⴀⴐⴅⴄⴊⴑⴀ ⴕⴅⴄⴘⴄ ⴘⴄⴌⴑⴀ.
<br />ⴑⴀⴑⴍⴄⴁⴀ ⴙⴄⴋⴃⴀ ⴋⴀⴋⴀ, ⴘⴄⴑⴀⴅⴄⴃⴐⴄⴁⴄⴊⴀⴃ ⴙⴄⴋⴃⴀ ⴛⴄ, ⴋⴔⴀⴐⴅⴄⴊⴀⴃ ⴙⴄⴋⴃⴀ ⴑⴓⴊⴈⴜⴋⴈⴃⴀ, ⴑⴀⴋⴄⴁⴀⴍ ⴜⴋⴈⴃⴀⴍ, ⴃⴈⴃⴄⴁⴀ ⴘⴄⴌⴃⴀ.</p>
<p><big class="rd">Ⴖ</big>ⴈⴐⴑ-ⴀⴐⴑ ⴝⴄⴘⴋⴀⴐⴈⴒⴀⴃ, ⴐⴀⴇⴀ ⴂⴀⴃⴈⴃⴄⴁⴃⴄⴇ, ⴘⴄⴌ Ⴖⴋⴐⴇⴈⴑⴋⴘⴍⴁⴄⴊⴍ, ⴐⴍⴋⴄⴊⴈ ⴋⴀⴐⴀⴃⴈⴑ ⴑⴀⴌⴀⴒⴐⴄⴊ ⴈⴕⴋⴄⴌ. ⴗⴍⴅⴊⴀⴃ-ⴓⴁⴈⴜⴍⴃ ⴃⴀ ⴃⴄⴃⴀⴃ Ⴖⴋⴐⴇⴈⴑⴀ ⴙⴅⴄⴌⴈⴑⴀ. ⴓⴎⴀⴒⴈⴍⴑⴌⴄⴑⴑⴀ ⴕⴄⴐⴓⴁⴈⴌⴇⴀⴑⴀ, ⴃⴀ ⴀⴖⴋⴀⴒⴄⴁⴈⴇ ⴓⴆⴄⴑⴇⴀⴄⴑⴑⴀ ⴑⴄⴐⴀⴁⴈⴌⴇⴀⴑⴀ, ⴂⴀⴌⴓⴞⴐⴜⴌⴄⴊⴀⴃ ⴋⴘⴍⴁⴄⴊⴑⴀ ⴑⴈⴒⴗⴅⴈⴑⴀ Ⴖⴋⴐⴇⴈⴑⴀⴑⴀ, ⴋⴞⴍⴊⴍⴑⴀ Ⴖⴋⴐⴇⴈⴑⴋⴘⴍⴁⴄⴊⴑⴀ ⴂⴀⴊⴍⴁⴈⴇ ⴂⴀⴃⴈⴃⴄⴁⴃⴄⴇ.</p>
<p><big class="rd">Ⴂ</big>ⴀⴌⴀⴌⴀⴇⴊⴄⴌ ⴇⴅⴀⴊⴌⴈ ⴙⴄⴋⴌⴈ, Ⴕⴐⴈⴑⴒⴄ Ⴖⴋⴄⴐⴇⴍ, ⴌⴓ-ⴓⴉⴓⴄ ⴃⴀⴅⴈⴛⴈⴌⴍ ⴃⴀ ⴑⴈⴉⴅⴃⴈⴃ, ⴌⴓ ⴑⴀⴃⴀ ⴑⴇⴕⴅⴀⴑ ⴋⴒⴄⴐⴋⴀⴌ ⴙⴄⴋⴋⴀⴌ: ⴋⴐⴄ ⴅⴄⴗⴀⴅ ⴋⴀⴑ.</p>
ⴃⴈⴃⴄⴁⴀ...
<p><big class="rd">Ⴘ</big>ⴄⴋⴜⴄ ⴑⴓⴊⴈⴑⴀ ⴙⴄⴋⴈⴑⴀ ⴈⴕⴋⴄⴌ, Ⴕⴐⴈⴑⴒⴄ Ⴖⴋⴄⴐⴇⴍ, ⴐⴀⴋⴄⴇⴓ ⴘⴍⴐⴈⴑ ⴑⴀⴔⴐⴇⴞⴄⴑⴀ ⴋⴐⴀⴅⴀⴊⴑⴀ ⴅⴅⴀⴊ, ⴋⴈⴞⴑⴄⴌ ⴋⴀⴇⴂⴀⴌ ⴃⴀ ⴋⴀⴚⴞⴍⴅⴌⴄ ⴋⴄ, ⴅⴈⴇⴀⴐⴚⴀ ⴑⴀⴞⴈⴄⴐⴋⴀⴌ ⴃⴀ ⴅⴈⴇⴀⴐⴚⴀ ⴉⴀⴚⴇⴋⴍⴗⴅⴀⴐⴄⴋⴀⴌ.</p>
ⴀⴜⴃⴀ ⴃⴀ...
<p><big class="rd">Ⴗ</big>ⴍⴅⴊⴀⴃ ⴃⴈⴃⴄⴁⴓⴊⴍ ⴃⴄⴃⴀⴍ Ⴖⴋⴐⴇⴈⴑⴀⴍ ⴃⴀ ⴜⴋⴈⴃⴀⴇⴀ ⴀⴌⴂⴄⴊⴍⴆⴇⴀ ⴓⴜⴋⴈⴃⴄⴑⴍ, ⴃⴀⴓⴃⴓⴋⴄⴁⴄⴊⴀⴃ ⴂⴀⴃⴈⴃⴄⴁⴇ ⴂⴓⴊⴈⴇⴀ ⴃⴀ ⴎⴈⴐⴈⴇⴀ, ⴃⴀ Ⴖⴋⴐⴇⴈⴑⴋⴘⴍⴁⴊⴀⴃ ⴀⴖⴂⴈⴀⴐⴄⴁⴇ ⴘⴄⴌ, ⴐⴀⴋⴄⴇⴓ ⴝⴄⴘⴋⴀⴐⴈⴒⴀⴃ ⴂⴅⴈⴘⴄⴅ ⴙⴅⴄⴌ Ⴖⴋⴄⴐⴇⴈ ⴞⴍⴐⴚⴈⴇⴀ ⴃⴀ ⴋⴄⴍⴞ ⴞⴀⴐ ⴋⴀⴐⴀⴃⴈⴑ ⴑⴓⴊⴇⴀ ⴙⴅⴄⴌⴇⴀⴇⴣⴑ.</p>
<div class="rdc"><big class="rd">Ⴊ</big>ⴍⴚⴅⴀ ⴅ, ⴎⴀⴒⴈⴍⴑⴌⴈⴑⴀ ⴃⴀ ⴚⴞⴍⴅⴄⴊⴑⴋⴗⴍⴔⴄⴊⴈⴑⴀ ⴟⴅⴀⴐⴈⴑⴀⴃⴋⴈ :</div>
<p><big class="rd">Ⴀ</big>ⴖⴑⴃⴄⴂⴈⴌ Ⴖⴋⴄⴐⴇⴈ ⴃⴀ ⴂⴀⴌⴈⴁⴌⴈⴌⴄⴌ ⴗⴍⴅⴄⴊⴌⴈ ⴋⴒⴄⴐⴌⴈ ⴋⴈⴑⴌⴈ ⴃⴀ ⴈⴅⴊⴒⴍⴃⴄⴌ ⴋⴍⴛⴓⴊⴄⴌⴈ ⴋⴈⴑⴌⴈ ⴎⴈⴐⴈⴑⴀⴂⴀⴌ ⴋⴈⴑⴈⴑⴀ. ⴅⴈⴇⴀⴐⴚⴀ ⴋⴍⴀⴉⴊⴃⴄⴑ ⴉⴅⴀⴋⴊⴑⴀ, ⴋⴍⴀⴉⴊⴃⴄⴌ, ⴃⴀ, ⴅⴈⴇⴀⴐⴚⴀ ⴚⴅⴈⴊⴈ ⴐⴀ ⴃⴀⴑⴃⴌⴈⴑ ⴜⴈⴌⴀⴘⴄ ⴚⴄⴚⴞⴊⴑⴀ, ⴄⴂⴐⴄⴇ ⴜⴀⴐⴑⴜⴗⴋⴈⴃⴄⴌ ⴄⴘⴋⴀⴉⴌⴈ ⴎⴈⴐⴈⴑⴀⴂⴀⴌ ⴋⴀⴇⴈⴑⴀ, ⴐⴍⴋⴄⴊⴇⴀ ⴓⴗⴅⴀⴐⴑⴇ Ⴖⴋⴄⴐⴇⴈ ⴃⴀ ⴂⴀⴋⴍⴈⴑⴀⴞⴀⴅⴄⴌ ⴎⴈⴐⴟⴅⴀⴐⴑⴀ ⴃⴀ ⴑⴈⴞⴀⴐⴓⴊⴈⴇⴀ ⴈⴒⴗⴅⴈⴀⴌ: ⴂⴈⴞⴀⴐⴍⴃⴄⴌ, ⴗⴍⴅⴊⴀⴃⴎⴀⴒⴈⴍⴑⴀⴌⴍ ⴃⴀ ⴚⴞⴍⴅⴄⴊⴑⴋⴗⴍⴔⴄⴊⴍ ⴟⴅⴀⴐⴍ Ⴓⴔⴊⴈⴑⴀⴍ, ⴂⴀⴌⴋⴃⴄⴅⴌⴄⴊⴍ ⴄⴘⴋⴀⴉⴇⴀ ⴘⴄⴌⴆⴄⴃⴀ ⴟⴅⴀⴐⴚⴋⴓⴊⴈⴑⴀ ⴛⴀⴊⴈⴇⴀ, Ⴓⴔⴊⴈⴑⴀ ⴙⴅⴄⴌⴈⴑⴀ Ⴈⴄⴑⴍ Ⴕⴐⴈⴑⴒⴄⴑⴈⴇⴀ, ⴟⴍⴟⴍⴞⴄⴇⴑⴀ ⴘⴈⴌⴀ ⴘⴇⴀⴑⴅⴊⴈⴇⴀ ⴄⴘⴋⴀⴉⴈⴑⴀ ⴛⴀⴊⴈⴑⴀ ⴃⴀⴋⴇⴐⴂⴓⴌⴅⴄⴊⴈⴑⴀ, ⴐⴍⴋⴄⴊⴋⴀⴌⴚⴀ ⴋⴍⴂⴅⴀⴌⴈⴝⴀ ⴙⴅⴄⴌ ⴟⴅⴀⴐⴈ ⴋⴈⴑⴈ ⴗⴍⴅⴊⴀⴃⴎⴀⴒⴈⴍⴑⴀⴌⴈ, ⴂⴀⴌⴑⴀⴃⴄⴅⴌⴄⴊⴀⴃ ⴗⴍⴅⴄⴊⴇⴀ ⴜⴈⴌⴀⴀⴖⴋⴃⴂⴍⴋⴇⴀ ⴛⴀⴊⴇⴀ. ⴥ, ⴗⴍⴅⴊⴀⴃⴎⴀⴒⴈⴍⴑⴀⴌⴍ ⴃⴀ ⴚⴞⴍⴅⴄⴊⴑⴋⴗⴍⴔⴄⴊⴍ ⴟⴅⴀⴐⴍ Ⴓⴔⴊⴈⴑⴀⴍ! ⴘⴄⴂⴅⴄⴜⴈⴄ ⴙⴅⴄⴌ ⴗⴍⴅⴊⴀⴃⴜⴋⴈⴃⴈⴑⴀ ⴕⴀⴊⴜⴓⴊⴈⴑⴀ Ⴖⴋⴐⴇⴈⴑⴋⴘⴍⴁⴄⴊⴈⴑⴀ ⴃⴀ ⴗⴍⴅⴄⴊⴇⴀ ⴜⴋⴈⴃⴀⴇⴀ ⴇⴀⴌⴀ, ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="rdc"><big class="rd">Ⴊ</big>ⴍⴚⴅⴀ ⴑⴀⴇⴕⴋⴄⴊⴈ ⴚⴀⴊⴉⴄ :</div>
<p><big class="rd">Ⴂ</big>ⴅⴈⴞⴑⴄⴌ, ⴂⴅⴈⴊⴞⴈⴌⴄ ⴃⴀ ⴋⴍⴂⴅⴈⴒⴄⴅⴄⴌ, Ⴖⴋⴄⴐⴇⴍ, ⴚⴍⴃⴅⴀⴌⴈ ⴙⴅⴄⴌⴌⴈ, ⴌⴄⴁⴑⴈⴇⴌⴈ ⴃⴀ ⴓⴌⴄⴁⴊⴈⴄⴇⴌⴈ, ⴑⴀⴕⴋⴈⴇⴌⴈ, ⴑⴈⴒⴗⴅⴈⴇⴌⴈ ⴂⴓⴊⴈⴑ-ⴑⴈⴒⴗⴅⴈⴇⴌⴈ ⴃⴀ ⴋⴍⴂⴍⴌⴄⴁⴈⴇⴌⴈ, ⴃⴖⴈⴑⴈⴇⴌⴈ ⴃⴀ ⴖⴀⴋⴈⴇⴌⴈ, ⴂⴍⴌⴄⴁⴈⴇ ⴃⴀ ⴂⴓⴊⴈⴑⴞⴋⴈⴑ-ⴗⴍⴔⴈⴇ, ⴗⴍⴅⴄⴊⴌⴈⴅⴄ ⴚⴍⴃⴅⴀⴌⴈ ⴙⴅⴄⴌⴌⴈ ⴘⴄⴂⴅⴈⴌⴃⴄⴅ, ⴅⴈⴇⴀⴐⴚⴀ ⴑⴀⴞⴈⴄⴐⴋⴀⴌ ⴃⴀ ⴉⴀⴚⴇⴋⴍⴗⴅⴀⴐⴄⴋⴀⴌ.</p>
<div class="rdc"><big class="rd">Ⴊ</big>ⴍⴚⴅⴀ :</div>
<p><big class="rd">Ⴑ</big>ⴀⴞⴈⴄⴐⴍ Ⴓⴔⴀⴊⴍ, ⴘⴄⴓⴌⴃⴄⴅ ⴋⴍⴛⴓⴊⴄⴇⴀ ⴃⴀ ⴋⴀⴝⴈⴐⴅⴄⴁⴄⴊⴇⴀ ⴙⴅⴄⴌⴇⴀ. ⴉⴄⴇⴈⴊⴈⴑⴋⴗⴍⴔⴄⴊⴇⴀ ⴙⴅⴄⴌⴇⴀ ⴉⴄⴇⴈⴊⴈ ⴓⴗⴀⴅ, ⴛⴋⴀⴇⴀ ⴙⴅⴄⴌⴇⴀ ⴃⴀ ⴇⴣⴑⴇⴀⴚⴀ ⴋⴍⴋⴀⴃⴊⴄ ⴑⴀⴚⴞⴍⴅⴐⴄⴁⴄⴊⴈ ⴇⴞⴍⴅⴀⴢ ⴋⴀⴇⴈ ⴃⴀ ⴚⴞⴍⴅⴐⴄⴁⴀ ⴑⴀⴓⴉⴓⴌⴍ. ⴐⴍⴋⴄⴊⴌⴈ ⴑⴌⴄⴓⴊ ⴀⴐⴈⴀⴌ, ⴃⴀⴈⴚⴄⴅ ⴃⴀ ⴉⴓⴐⴌⴄⴁⴀ ⴋⴈⴋⴀⴃⴊⴄ, ⴐⴍⴋⴄⴊⴌⴈ ⴆⴖⴅⴀⴑⴀ ⴘⴈⴌⴀ ⴈⴝⴈⴐⴅⴈⴀⴌ, ⴘⴄⴄⴜⴈⴄ. ⴋⴍⴂⴆⴀⴓⴐⴇⴀ ⴇⴀⴌⴀ-ⴋⴀⴅⴀⴊ ⴄⴕⴋⴄⴌ.ⴂⴀⴌⴀⴛⴊⴈⴄⴐⴄ Ⴖⴋⴐⴇⴈⴅⴃⴀⴚⴓⴊⴈ ⴄⴐⴈ ⴙⴅⴄⴌⴈ <!-- ⴃⴀ ⴋⴄⴓⴔⴡⴁⴀ ⴋⴈⴑⴈ --> ⴁⴐⴛⴍⴊⴀⴑⴀ ⴘⴈⴌⴀ. ⴐⴍⴋⴄⴊⴌⴈ ⴂⴅⴈⴖⴅⴜⴈⴀⴌ ⴙⴅⴄⴌ ⴃⴀ ⴂⴅⴜⴗⴀⴊⴍⴁⴄⴌ, ⴋⴈⴋⴀⴃⴊⴄ ⴋⴀⴇ ⴘⴄⴌⴃⴍⴁⴀ ⴘⴄⴚⴍⴃⴄⴁⴀⴇⴀ. ⴐⴍⴋⴄⴊⴌⴈⴚⴀ ⴊⴍⴚⴅⴀⴑⴀ ⴘⴄⴋⴍⴅⴄⴃⴐⴄⴁⴓⴊ ⴀⴐⴈⴀⴌ ⴙⴅⴄⴌ ⴓⴖⴈⴐⴑⴇⴀⴑⴀ, ⴘⴄⴈⴜⴗⴀⴊⴄⴌ ⴃⴈⴃⴈⴇⴀ ⴘⴄⴌⴈⴇⴀ ⴜⴗⴀⴊⴍⴁⴈⴇⴀ. ⴋⴍⴈⴞⴑⴄⴌⴄ, Ⴓⴔⴀⴊⴍ, ⴎⴈⴐⴅⴄⴊ ⴂⴀⴐⴃⴀⴚⴅⴀⴊⴄⴁⴓⴊⴌⴈ ⴋⴀⴋⴀⴌⴈ ⴃⴀ ⴛⴋⴀⴌⴈ ⴙⴅⴄⴌⴌⴈ ⴃⴀ ⴂⴀⴌⴓⴑⴅⴄⴌⴄ ⴋⴀⴇ, ⴑⴀⴃⴀ ⴈⴂⴈ ⴋⴈⴞⴄⴃⴀⴅⴑ ⴌⴀⴇⴄⴊⴈ ⴎⴈⴐⴈⴑⴀ ⴘⴄⴌⴈⴑⴀ. ⴋⴍⴈⴞⴑⴄⴌⴄ, Ⴓⴔⴀⴊⴍ, ⴛⴋⴀⴌⴈ ⴙⴅⴄⴌⴌⴈ, ⴐⴍⴋⴄⴊⴌⴈ ⴒⴗⴅⴄⴍⴁⴀⴑⴀ ⴘⴈⴌⴀ ⴀⴐⴈⴀⴌ ⴃⴀ ⴈⴞⴑⴄⴌ ⴈⴂⴈⴌⴈ ⴗⴍⴅⴊⴈⴑⴀⴂⴀⴌ ⴂⴀⴌⴑⴀⴚⴃⴄⴊⴈⴑⴀ. ⴋⴍⴈⴞⴑⴄⴌⴄⴌ, Ⴓⴔⴀⴊⴍ, ⴌⴀⴗⴍⴔⴈⴑ ⴋⴍⴋⴐⴇⴋⴄⴅⴄⴊⴌⴈ ⴃⴀ ⴉⴄⴇⴈⴊⴈⴑ ⴋⴍⴕⴋⴄⴃⴌⴈ ⴜⴋⴈⴃⴀⴇⴀ ⴄⴉⴊⴄⴑⴈⴀⴇⴀ ⴘⴄⴌⴇⴀⴌⴈ ⴃⴀ ⴋⴈⴄⴚ ⴋⴀⴇ ⴑⴀⴚⴞⴍⴅⴌⴄⴁⴄⴊⴈ ⴇⴞⴍⴅⴀⴢ ⴋⴀⴇⴈ, ⴃⴀ ⴚⴞⴍⴐⴄⴁⴀ ⴑⴀⴓⴉⴓⴌⴍ. ⴋⴍⴋⴈⴞⴑⴄⴌⴄⴌ, Ⴓⴔⴀⴊⴍ, ⴙⴅⴄⴌⴚⴀ ⴋⴃⴀⴁⴀⴊⴌⴈ ⴃⴀ ⴚⴍⴃⴅⴈⴊⴌⴈ ⴃⴀ ⴓⴞⴋⴀⴐⴌⴈ ⴋⴍⴌⴀⴌⴈ ⴘⴄⴌⴌⴈ ⴃⴀ ⴂⴀⴌⴀⴌⴀⴇⴊⴄ ⴂⴍⴌⴄⴁⴀⴌⴈ ⴙⴅⴄⴌⴌⴈ ⴌⴀⴇⴊⴈⴇⴀ ⴋⴄⴚⴌⴈⴄⴐⴄⴁⴈⴑⴀⴇⴀ, ⴑⴅⴊⴀⴃ ⴂⴆⴀⴑⴀ ⴋⴚⴌⴄⴁⴀⴇⴀ ⴘⴄⴌⴇⴀⴑⴀ, ⴋⴄⴍⴞⴄⴁⴈⴇⴀ ⴗⴍⴅⴄⴊⴀⴃⴓⴞⴐⴜⴌⴄⴊⴈⴑⴀ ⴃⴄⴃⴓⴔⴊⴈⴑⴀ ⴙⴅⴄⴌⴈⴑⴀ Ⴖⴋⴐⴇⴈⴑⴋⴘⴍⴁⴄⴊⴈⴑⴀ, ⴃⴀ ⴋⴀⴐⴀⴃⴈⴑ ⴕⴀⴊⴜⴓⴊⴈⴑⴀ ⴋⴀⴐⴈⴀⴋⴈⴑⴀⴇⴀ ⴃⴀ ⴗⴍⴅⴄⴊⴇⴀ ⴜⴋⴈⴃⴀⴇⴀ ⴘⴄⴌⴇⴀⴇⴀ, ⴐⴀⴋⴄⴇⴓ ⴉⴓⴐⴇⴞⴄⴓⴊ ⴞⴀⴐ ⴘⴄⴌ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
ⴃⴈⴃⴄⴁⴀ... ⴀⴜ ⴃⴀ...
<br />Ⴓⴔⴀⴊⴍ, ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<p><big class="rd">Ⴓ</big>ⴔⴀⴊⴍ, Ⴈⴄⴑⴓ Ⴕⴐⴈⴑⴒⴄ, ⴛⴄⴍ Ⴖⴋⴐⴇⴈⴑⴀⴍ, ⴊⴍⴚⴅⴈⴇⴀ ⴗⴍⴅⴊⴀⴃ ⴜⴋⴈⴃⴈⴑⴀ ⴃⴄⴃⴈⴑⴀ ⴘⴄⴌⴈⴑⴀⴇⴀ, ⴖⴈⴐⴑⴇⴀ ⴃⴀ Ⴖⴋⴄⴐⴇⴘⴄⴋⴍⴑⴈⴊⴇⴀ ⴋⴀⴋⴀⴇⴀ ⴙⴅⴄⴌⴇⴀⴇⴀ ⴃⴀ ⴗⴍⴅⴄⴊⴇⴀ ⴜⴋⴈⴃⴀⴇⴀ ⴘⴄⴌⴇⴀⴇⴀ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ, ⴀⴋⴈⴌ.</p>
<div class="rdc"><big class="rd">Ⴊ</big>ⴍⴚⴅⴀ ⴛⴈⴊⴀⴃ ⴃⴀⴜⴍⴊⴈⴑⴀ ⴑⴀⴅⴄⴃⴐⴄⴁⴄⴊⴈ ⴗⴍⴅⴊⴀⴃⴜⴋⴈⴃⴈⴑⴀ Ⴖⴋⴐⴇⴈⴑⴋⴘⴍⴁⴄⴊⴈⴑⴀ ⴋⴈⴋⴀⴐⴇ ⴑⴀⴋⴀⴐⴀⴃⴈⴑⴍ :</div>
<p><big class="rd">Ⴗ</big>ⴍⴅⴄⴊⴑⴀ ⴌⴀⴇⴄⴑⴀⴅⴈⴑⴀ ⴉⴀⴚⴇⴀⴑⴀ ⴑⴀⴑⴍⴄⴁⴀⴍ ⴃⴀ ⴑⴈⴒⴉⴁⴍⴄⴁⴀⴍ, ⴑⴀⴋⴉⴀⴓⴊⴍ, ⴗⴍⴅⴄⴊⴇⴀ ⴀⴐⴑⴇⴀ ⴘⴄⴕⴋⴌⴈⴊⴇⴀ ⴓⴁⴐⴜⴗⴈⴌⴅⴀⴊⴄⴑⴍ ⴌⴀⴇⴄⴊⴍ, ⴗⴍⴅⴊⴀⴃⴜⴋⴈⴃⴀⴍ Ⴖⴋⴐⴇⴈⴑⴋⴘⴍⴁⴄⴊⴍ ⴕⴀⴊⴜⴓⴊⴍ, ⴐⴍⴋⴄⴊⴋⴀⴌ ⴎⴈⴐⴅⴄⴊ ⴏⴀⴋⴇⴀ ⴂⴀⴋⴍⴋⴞⴑⴌⴄⴊⴈ ⴈⴂⴈ ⴌⴀⴇⴄⴊⴈ, ⴀⴖⴑⴀⴑⴐⴓⴊⴑⴀ ⴏⴀⴋⴇⴀⴑⴀ ⴞⴍⴐⴚⴈⴇⴀ ⴂⴅⴈⴘⴄⴅ ⴙⴅⴄⴌ, ⴃⴀ ⴁⴌⴄⴊⴈⴑⴀ ⴈⴂⴈ ⴋⴀⴍⴒⴄⴁⴄⴊⴈ ⴚⴈⴑⴉⴀⴐⴈ, ⴋⴆⴈⴑⴀ ⴋⴈⴑ ⴑⴈⴋⴀⴐⴇⴊⴈⴑⴀ ⴃⴀⴑⴅⴊⴀⴑⴀ ⴋⴆⴈⴑⴀⴑⴀ, ⴅⴈⴇⴀⴐⴚⴀ ⴄⴊⴅⴀ ⴀⴖⴋⴍⴂⴅⴈⴁⴐⴜⴗⴈⴌⴅⴄ, ⴋⴍⴂⴅⴈⴞⴑⴄⴌⴄⴌ ⴙⴅⴄⴌⴚⴀ, ⴐⴍⴋⴄⴊⴌⴈ ⴄⴑⴄ ⴋⴍⴑⴐⴓⴊ ⴅⴀⴐⴇ ⴇⴀⴗⴅⴀⴌⴈⴑⴚⴄⴋⴀⴃ ⴑⴈⴜⴋⴈⴃⴈⴑⴀ ⴘⴄⴌⴈⴑⴀ ⴃⴀ ⴜⴀⴃⴈⴄⴐⴀⴃ ⴃⴀ ⴑⴓⴐⴅⴈⴊⴈⴇ ⴅⴞⴀⴃⴈⴇ ⴑⴀⴞⴄⴊⴑⴀ ⴘⴄⴌⴑⴀ ⴜⴋⴈⴃⴀⴑⴀ, ⴜⴀⴐⴑⴐⴓⴊⴈ ⴀⴋⴈⴑ ⴃⴖⴈⴑⴀ ⴋⴒⴄⴐⴈⴑⴀ ⴋⴈⴄⴐⴌⴈ ⴜⴗⴊⴓⴊⴄⴁⴀⴌⴈ ⴑⴓⴊⴇⴀ ⴙⴅⴄⴌⴇⴀⴌⴈ ⴂⴀⴌⴀⴕⴀⴐⴅⴄⴌ, ⴐⴀⴋⴄⴇⴓ ⴘⴄⴌ ⴂⴄⴑⴀⴅⴇ, ⴋⴍⴈⴞⴈⴊⴄ ⴙⴅⴄⴌⴆⴄⴃⴀ, ⴒⴉⴁⴈⴊⴈⴇⴀ ⴋⴀⴂⴈⴇ ⴋⴄⴍⴞⴄⴁⴈⴇⴀ ⴘⴄⴌⴈⴇⴀ ⴓⴁⴈⴜⴍⴍ, ⴜⴗⴀⴊⴍⴁⴈⴑ ⴋⴍⴋⴐⴇⴋⴄⴊ ⴂⴅⴄⴕⴋⴄⴌ ⴙⴅⴄⴌ ⴛⴈⴑⴀⴂⴀⴌ ⴘⴄⴌⴈⴑⴀ, ⴐⴀⴇⴀ ⴑⴈⴁⴌⴄⴊⴄⴑⴀ ⴀⴋⴀⴑ ⴜⴈⴌⴀ ⴋⴃⴄⴁⴀⴐⴄⴑⴀ ⴖⴀⴋⴈⴑⴀⴑⴀ ⴘⴄⴌ ⴋⴈⴄⴐ ⴗⴍⴅⴄⴊⴇⴀⴂⴀⴌ ⴑⴀⴔⴐⴇⴞⴄⴇⴀ ⴃⴀ ⴃⴀⴁⴐⴉⴍⴊⴄⴁⴀⴇⴀ ⴄⴘⴋⴀⴉⴈⴑⴀⴇⴀ ⴓⴅⴌⴄⴁⴄⴊⴀⴃ ⴇⴀⴌⴀ ⴜⴀⴐⴅⴠⴃⴄⴇ, ⴃⴀ ⴉⴅⴀⴊⴀⴃ ⴚⴈⴑⴉⴐⴈⴑⴀ ⴂⴀⴊⴍⴁⴈⴑⴀ, ⴓⴐⴚⴞⴅⴄⴌⴄⴊⴈⴇⴀ ⴃⴀ ⴋⴞⴈⴀⴐⴓⴊⴈⴇⴀ ⴎⴈⴐⴈⴇⴀ ⴀⴖⴅⴈⴋⴑⴇⴍⴇ, ⴃⴈⴃⴄⴁⴈⴑ ⴋⴄⴒⴗⴅⴄⴊⴄⴁⴀⴃ ⴃⴀ ⴋⴀⴃⴊⴍⴁⴈⴑⴀ ⴘⴄⴜⴈⴐⴅⴀⴃ ⴛⴈⴑⴀ ⴃⴀ Ⴖⴋⴐⴇⴈⴑⴀ ⴘⴄⴌⴈⴑⴀ, Ⴓⴔⴊⴈⴑⴀ ⴃⴀ ⴋⴀⴚⴞⴍⴅⴐⴈⴑⴀ ⴙⴅⴄⴌⴈⴑⴀ Ⴈⴄⴑⴓ Ⴕⴐⴈⴑⴒⴄⴑⴀ, ⴐⴍⴋⴄⴊⴈⴑⴀ ⴀⴐⴑ ⴃⴈⴃⴄⴁⴀ, ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<hr align="left" width="90%" id="gr" />
<a name="sh"></a><p class="gr">* ⴀⴖⴃⴂⴍⴋⴈⴃⴀⴌ ⴀⴋⴀⴖⴊⴄⴁⴀⴋⴃⴄ ⴀⴋ ⴊⴍⴚⴅⴈⴑ ⴌⴀⴚⴅⴊⴀⴃ ⴅⴉⴈⴇⴞⴓⴊⴍⴁⴇ ⴒⴐⴍⴎⴀⴐⴑ: "ⴕⴐⴈⴑⴒⴄ ⴀⴖⴑⴃⴂⴀ ⴋⴉⴅⴃⴐⴄⴇⴈⴇ, ⴑⴈⴉⴅⴃⴈⴊⴈⴇⴀ ⴑⴈⴉⴅⴃⴈⴊⴈⴑⴀ ⴃⴀⴋⴇⴐⴂⴓⴌⴅⴄⴊⴈ ⴃⴀ ⴑⴀⴔⴊⴀⴅⴄⴁⴈⴑ ⴘⴈⴌⴀⴇⴀ ⴚⴞⴍⴅⴐⴄⴁⴈⴑ ⴋⴈⴋⴌⴈⴝⴄⴁⴄⴊⴈ". &nbsp;&nbsp; <i>ⴂ &nbsp; ⴂⴆⴈⴑ</i>.
<br />ⴀⴋⴀⴖⴊⴄⴁⴈⴃⴀⴌ ⴑⴓⴊⴇⴋⴍⴔⴄⴌⴍⴁⴀⴋⴃⴄ ⴊⴍⴚⴅⴄⴁⴑ ⴅⴈⴜⴗⴄⴁⴇ "ⴜⴋⴈⴃⴀⴍ Ⴖⴋⴄⴐⴇⴍ"-ⴇⴈ</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

