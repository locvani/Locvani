<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ლოცვა ხუთშაბათისა</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႪႭႺႥႠ ႡႭႰႭႲႧႠ ႢႳႪႨႱ-ႱႨႲႷႥႠႧႠႧჃႱ, ႾႳႧႸႠႡႠႧႱႠ ႣႨႪႠႱ⠕</div>
<div class="pad-lc">
<p><big class="rd">Ⴓ</big>ⴔⴀⴊⴍ, Ⴖⴋⴄⴐⴇⴍ ⴗⴍⴅⴊⴈⴑ-ⴋⴎⴗⴐⴍⴁⴄⴊⴍ, ⴂⴓⴊⴇ ⴋⴄⴚⴌⴈⴄⴐⴍ ⴃⴀ ⴂⴓⴊⴈⴑ-ⴑⴈⴒⴗⴅⴀⴇⴀ ⴋⴎⴗⴐⴍⴁⴄⴊⴍ, ⴐⴍⴋⴄⴊⴋⴀⴌ ⴎⴗⴐⴍⴁⴈⴊⴠⴗⴅⴄⴌ ⴆⴖⴅⴀⴌⴈ ⴃⴀ ⴞⴋⴄⴊⴌⴈ, ⴕⴀⴊⴀⴕⴌⴈ ⴃⴀ ⴋⴃⴈⴌⴀⴐⴄⴌⴈ ⴌⴀⴇⴄⴑⴀⴅⴈⴑⴀⴇⴣⴑ ⴉⴀⴚⴇⴀⴑⴀ ⴘⴄⴌⴃⴀ ⴘⴄⴅⴐⴃⴍⴋⴈⴇⴀ! Ⴓⴔⴀⴊⴍ Ⴈⴄⴑⴍ Ⴕⴐⴈⴑⴒⴄ ⴖⴋⴄⴐⴇⴍ ⴛⴄⴍ ⴃⴀ ⴑⴈⴒⴗⴅⴀⴍ Ⴖⴋⴐⴇⴈⴑⴀ ⴚⴞⴍⴅⴄⴊⴈⴑⴀⴍ, ⴉⴐⴀⴍ ⴃⴀ ⴋⴜⴗⴄⴋⴑⴍ ⴝⴄⴘⴋⴀⴐⴈⴒⴍ, ⴐⴍⴋⴄⴊⴋⴀⴌ ⴀⴖⴈⴞⴅⴄⴌ ⴚⴍⴃⴅⴀⴌⴈ ⴑⴍⴔⴊⴈⴑⴀⴌⴈ ⴘⴄⴌ, ⴑⴀⴞⴈⴄⴐⴍ, ⴃⴀⴀⴋⴃⴍⴅⴐⴄⴌ ⴖⴄⴊⴅⴀⴌⴈ ⴃⴀ ⴀⴖⴒⴄⴞⴀⴌⴈ ⴂⴓⴊⴈⴑⴀ ⴀⴋⴈⴑ ⴙⴄⴋⴈⴑⴀⴌⴈ, ⴃⴀ ⴀⴖⴒⴗⴈⴌⴄⴁⴀⴌⴈ ⴃⴀ ⴀⴖⴛⴅⴐⴀⴌⴈ ⴞⴍⴐⴚⴇⴀ ⴙⴄⴋⴇⴀⴌⴈ, ⴋⴍⴅⴊⴈⴌⴄⴁⴓⴊⴌⴈ ⴓⴞⴈⴊⴀⴅⴇⴀ ⴋⴒⴄⴐⴇⴀ ⴋⴈⴄⴐ, ⴃⴀ ⴅⴈⴇⴀⴐⴚⴀ ⴃⴀⴀⴚⴞⴐⴅⴄ ⴃⴀ ⴂⴀⴌⴀⴕⴀⴐⴅⴄ ⴀⴖⴒⴄⴞⴀⴢ ⴈⴂⴈ ⴆⴖⴅⴈⴑⴀ ⴃⴀ ⴃⴀⴀⴗⴓⴃⴄⴌ ⴕⴀⴐⴌⴈ ⴋⴛⴀⴔⴐⴌⴈ ⴃⴀ ⴈⴞⴑⴄⴌ ⴋⴍⴜⴀⴔⴄⴌⴈ ⴘⴄⴌⴌⴈ ⴃⴀⴌⴇⴕⴋⴈⴑⴀⴂⴀⴌ, ⴄⴂⴐⴄⴇⴅⴄ ⴘⴄⴌ, ⴋⴄⴓⴔⴡⴍ, ⴋⴍⴈⴞⴈⴊⴄ ⴙⴄⴋⴆⴄⴃⴀ ⴋⴍⴌⴀⴑⴀ ⴀⴋⴀⴑ ⴘⴄⴌⴑⴀ ⴃⴀ ⴋⴈⴞⴑⴄⴌ ⴀⴖⴒⴗⴈⴌⴄⴁⴈⴑⴀⴂⴀⴌ ⴋⴍⴓⴃⴐⴄⴉⴄⴊⴇⴀ ⴋⴀⴇ ⴞⴍⴐⴚⴇⴀ ⴙⴄⴋⴇⴀⴑⴀ! ⴂⴀⴐⴄ ⴓⴉⴓⴌ-ⴀⴕⴚⴈⴄ ⴂⴓⴊⴈⴑⴇⴕⴋⴀⴢ ⴄⴑⴄ ⴑⴀⴘⴈⴌⴄⴊⴈ, ⴜⴀⴐⴑⴀⴜⴗⴋⴄⴃⴄⴊⴈ ⴑⴓⴊⴈⴑⴀ ⴞⴍⴐⴚⴈⴑⴀ ⴙⴄⴋⴈⴑⴀ! ⴂⴓⴊⴑ-ⴋⴍⴃⴂⴈⴌⴄ ⴋⴗⴀⴅ ⴋⴍⴞⴑⴄⴌⴄⴁⴀⴃ ⴏⴀⴋⴑⴀ ⴀⴋⴀⴑ ⴟⴅⴀⴐⴚⴋⴈⴑⴀ ⴘⴄⴌⴈⴑⴀ, ⴂⴅⴄⴐⴃⴈⴑⴀ ⴘⴄⴌⴈⴑⴀⴂⴀⴌ ⴂⴀⴐⴃⴀⴋⴍⴇⴞⴄⴓⴊⴑⴀ ⴑⴈⴑⴞⴊⴑⴀ ⴃⴀ ⴜⴗⴀⴊⴑⴀ ⴃⴀ ⴉⴅⴀⴊⴀⴃ ⴃⴖⴄ ⴈⴂⴈ ⴑⴀⴘⴈⴌⴄⴊⴈ ⴂⴀⴌⴉⴈⴇⴞⴅⴈⴑⴀ ⴃⴀ ⴋⴈⴞⴑⴄⴌ ⴅⴌⴄⴁⴀⴇⴀ ⴀⴋⴀⴇⴂⴀⴌ ⴋⴄⴍⴞⴄⴁⴈⴇⴀ ⴗⴍⴅⴊⴀⴃⴜⴋⴈⴃⴈⴑⴀ Ⴖⴋⴐⴇⴈⴑⴋⴘⴍⴁⴄⴊⴈⴑⴀⴇⴀ ⴃⴀ ⴚⴞⴍⴅⴄⴊⴑⴋⴗⴍⴔⴄⴊⴈⴑⴀ ⴟⴅⴀⴐⴈⴑⴀⴇⴀ ⴃⴀ ⴗⴍⴅⴄⴊⴇⴀ ⴜⴋⴈⴃⴀⴇⴀ ⴘⴄⴌⴇⴀⴇⴀ, ⴀⴋⴈⴌ.</p>
<div class="chrdl_rd">⠪ႸႤႼႤႥႬႨႧႠ ႶႫႰႧႨႱႠႧႠ ႣႠ ႨႭႤႪ ႫႧႠႥႠႰႠႬႢႤႪႭႱႨႱႠႧႠ, ႪႭႺႥႠ ႾႳႧႸႠႡႠႧႱႠ ႣႠႼႭႪႨႱႠႱႠ⠕</div>
<p><big class="rd">Ⴋ</big>ⴍⴋⴄⴚ ⴙⴅⴄⴌ, ⴋⴄⴓⴔⴡⴍ Ⴓⴔⴀⴊⴍ ⴖⴋⴄⴐⴇⴍ ⴙⴅⴄⴌⴍ ⴋⴄⴍⴞⴄⴁⴈⴇⴀ ⴜⴋⴈⴃⴀⴇⴀ ⴘⴄⴌⴇⴀ ⴋⴍⴚⴈⴕⴓⴊⴇⴀⴇⴀ ⴛⴈⴊⴈ ⴋⴘⴅⴈⴃⴍⴁⴈⴑⴀ ⴃⴀ ⴂⴀⴌⴑⴅⴄⴌⴄⴁⴈⴑⴀ ⴑⴓⴊⴈⴑⴀ ⴃⴀ ⴞⴍⴐⴚⴇⴀⴑⴀ! ⴃⴀ ⴋⴈⴚⴄⴅ ⴋⴄ ⴗⴍⴅⴊⴈⴑⴀⴂⴀⴌ ⴑⴀⴚⴇⴓⴐⴈⴑⴀ ⴖⴀⴋⴈⴑⴀ ⴃⴀ ⴁⴌⴄⴊⴈⴑⴀⴂⴀⴌ ⴁⴍⴐⴍⴒⴈⴑⴀ: ⴃⴀⴀⴚⴞⴅⴐⴄⴌ ⴀⴖⴛⴅⴐⴀⴌⴈ ⴅⴌⴄⴁⴀⴇⴀⴌⴈ, ⴃⴀⴠⴘⴐⴈⴒⴄ ⴋⴞⴓⴐⴅⴀⴊⴄⴁⴀⴢ ⴞⴍⴐⴚⴇⴀ ⴃⴀ ⴋⴍⴋⴄⴚ ⴂⴓⴊⴈⴑ-ⴑⴈⴒⴗⴅⴀⴢ ⴃⴀ ⴓⴁⴈⴜⴍ ⴋⴍⴕⴀⴊⴀⴕⴍⴁⴀⴢ, ⴖⴀⴋⴄ ⴗⴍⴅⴄⴊ ⴂⴀⴊⴍⴁⴈⴇ ⴃⴈⴃⴄⴁⴈⴑⴋⴄⴒⴗⴅⴄⴊⴄⴁⴀⴢ, ⴐⴀⴇⴀ ⴛⴊⴈⴄⴐⴄⴁⴈⴇⴀ ⴘⴄⴌⴈⴇⴀ ⴗⴍⴅⴊⴀⴃⴅⴄ ⴃⴀⴚⴓⴊⴈ ⴘⴄⴌⴃⴀ ⴃⴈⴃⴄⴁⴀⴑⴀ ⴘⴄⴅⴠⴑⴜⴈⴐⴅⴈⴃⴄⴇ ⴋⴀⴋⴈⴑⴀ, ⴃⴀ ⴛⴈⴑⴀ, ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

