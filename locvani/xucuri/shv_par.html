<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ლოცვა პარასკევისა</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<div class="chrdl_rd">⠪ႪႭႺႥႠ ႡႭႰႭႲႧႠ ႢႳႪႨႱ-ႱႨႲႷႥႠႧႠႧჃႱ, ႮႠႰႠႱႩႤႥႱ ႣႨႪႨႧ⠕</div>
<div class="pad-lc">
<p><big class="rd">Ⴜ</big>ⴀⴐⴅⴄⴃ ⴙⴄⴋⴂⴀⴌ ⴋⴀⴐⴇⴊⴓⴉⴓⴌ ⴑⴀⴒⴀⴌⴀ, Ⴓⴔⴀⴊⴑⴀ Ⴖⴋⴄⴐⴇⴑⴀ ⴙⴄⴋⴑⴀ ⴇⴀⴗⴅⴀⴌⴈⴑⴅⴠⴑⴚⴄ ⴃⴀ ⴋⴀⴑ ⴋⴞⴍⴊⴍⴑⴀ ⴅⴋⴑⴀⴞⴓⴐⴍ. ⴞⴍⴊⴍ ⴘⴄⴌⴈ ⴑⴀⴊⴋⴍⴁⴀ ⴃⴀ ⴐⴈⴑⴞⴅⴀ ⴋⴈⴈⴕⴄⴚⴈⴌ ⴇⴀⴅⴑⴀⴅⴄ ⴘⴄⴌⴑⴀ ⴃⴀ ⴇⴞⴄⴋⴑⴀ ⴘⴄⴌⴑⴀ ⴆⴄⴃⴀ ⴂⴋⴍⴁⴀ ⴘⴄⴌⴈ ⴃⴀⴠⴞⴄⴃⴈⴌ ⴀⴜⴈⴌⴃⴄⴊⴑⴀ ⴏⴀⴋⴑⴀ ⴘⴈⴌⴀ ⴃⴀ ⴗⴍⴔⴀⴃⴑⴀ ⴑⴀⴓⴉⴓⴌⴄⴑⴀ ⴓⴔⴑⴉⴐⴓⴊⴑⴀ ⴘⴈⴌⴀ. ⴐⴀⴢ ⴀⴐⴑ ⴘⴄⴌⴈ ⴃⴀ ⴙⴅⴄⴌⴈ ⴓⴚⴞⴍⴍ Ⴖⴋⴐⴇⴈⴑⴀⴂⴀⴌ, ⴊⴒⴍⴊⴅⴈⴊⴍ ⴚⴀⴇⴀⴂⴀⴌ, ⴋⴍⴌⴀⴍ ⴁⴍⴐⴍⴒⴍ ⴃⴀ ⴂⴀⴌⴃⴂⴍⴋⴈⴊⴍ! ⴀⴐⴀ ⴂⴀⴕⴅⴑ ⴘⴄⴌ ⴔⴊⴍⴁⴀⴢ ⴙⴅⴄⴌⴈ, Ⴕⴐⴈⴑⴒⴄⴑⴀ ⴛⴄⴑⴀ Ⴖⴋⴐⴇⴈⴑⴀⴑⴀ ⴀⴕⴅⴑ ⴔⴊⴍⴁⴀⴢ ⴙⴅⴄⴌⴈ, ⴗⴍⴅⴄⴊⴇⴀ ⴋⴈⴑⴀ ⴅⴠⴑⴚⴍⴃⴄⴇ ⴃⴀ ⴋⴀⴑⴅⴄ ⴑⴈⴒⴗⴅⴀ ⴓⴂⴍⴇⴚⴀ. ⴞⴍⴊⴍ ⴘⴄⴌ ⴈⴅⴊⴒⴍⴃⴄ ⴙⴄⴋⴂⴀⴌ, ⴋⴍⴋⴑⴅⴐⴄⴊⴍ ⴃⴀ ⴜⴈⴌⴀⴀⴖⴋⴃⴂⴍⴋⴍ ⴋⴒⴄⴐⴍ ⴗⴍⴅⴊⴈⴑⴀ ⴝⴄⴘⴋⴀⴐⴈⴒⴄⴁⴈⴑⴀ ⴃⴀ ⴑⴈⴋⴀⴐⴇⴊⴈⴑⴀⴍ, ⴃⴀ ⴂⴄⴄⴌⴈⴑⴀ ⴃⴀ ⴗⴍⴅⴊⴈⴑⴀ ⴑⴀⴒⴀⴌⴟⴅⴄⴊⴈⴑⴀ ⴃⴀⴋⴉⴅⴈⴃⴐⴄⴁⴓⴊⴍ! ⴙⴅⴄⴌ ⴑⴈⴋⴒⴉⴈⴚⴄⴃ ⴂⴅⴀⴕⴅⴑ ⴟⴅⴀⴐⴈ ⴎⴀⴒⴈⴍⴑⴀⴌⴈ ⴃⴀ ⴋⴈⴇ ⴃⴀⴅⴠⴑⴇⴐⴂⴓⴌⴀⴅⴇ ⴘⴄⴌ ⴂⴅⴄⴊⴈⴑⴀ ⴇⴀⴅⴑⴀ ⴑⴀⴞⴄⴊⴈⴇⴀ ⴄⴐⴇⴀⴐⴑⴈⴑⴀ ⴜⴋⴈⴃⴈⴑⴀ ⴑⴀⴋⴄⴁⴈⴑⴀⴇⴀ ⴃⴀ ⴋⴄⴍⴞⴄⴁⴈⴇⴀ ⴗⴍⴅⴊⴀⴃⴜⴋⴈⴃⴈⴑⴀ Ⴖⴋⴐⴇⴈⴑⴋⴘⴍⴁⴄⴊⴈⴑⴀⴇⴀ ⴃⴀ ⴆⴄⴃⴀ ⴋⴃⴂⴍⴋⴄⴊⴍⴁⴈⴇⴀ ⴜⴋⴈⴃⴈⴑⴀ ⴋⴇⴀⴅⴀⴐⴀⴌⴂⴄⴊⴍⴆⴈⴑⴀ ⴋⴈⴕⴀⴄⴊⴈⴑⴀⴇⴀ, ⴐⴀⴋⴄⴇⴓ ⴋⴈⴑⴑⴀ ⴠⴘⴅⴄⴌⴈⴑ ⴗⴍⴅⴄⴊⴈ ⴃⴈⴃⴄⴁⴀ, ⴎⴀⴒⴈⴅⴈ ⴃⴀ ⴇⴀⴗⴅⴀⴌⴈⴑⴚⴄⴋⴀ ⴋⴀⴋⴈⴑⴀ, ⴃⴀ ⴛⴈⴑⴀ, ⴃⴀ ⴜⴋⴈⴃⴈⴑⴀ ⴑⴓⴊⴈⴑⴀ, ⴀⴜⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<div class="chrdl_rd">⠪ႸႤႼႤႥႬႨႧႠ ႶႫႰႧႨႱႠႧႠ ႣႠ ႨႭႤႪ ႫႧႠႥႠႰႠႬႢႤႪႭႱႨႱႠႧႠ, ႪႭႺႥႠ ႣႠႼႭႪႨႱႠ, ႮႠႰႠႱႩႤႥႱ⠕</div>
<p><big class="rd">Ⴃ</big>ⴈⴃⴄⴁⴀ ⴘⴄⴌⴃⴀ, Ⴕⴐⴈⴑⴒⴄ Ⴖⴋⴄⴐⴇⴍ ⴙⴅⴄⴌⴍ, ⴐⴍⴋⴄⴊⴈ ⴎⴈⴐⴅⴄⴊ ⴑⴀⴓⴉⴓⴌⴄⴇⴀ ⴈⴗⴀⴅ ⴃⴀ ⴅⴈⴃⴐⴄ ⴓⴉⴓⴌⴈⴑⴀⴋⴃⴄ ⴞⴀⴐ, ⴃⴀ ⴃⴀⴑⴀⴑⴐⴓⴊⴈ ⴀⴐⴀ ⴂⴀⴕⴅⴑ, ⴐⴍⴋⴄⴊⴋⴀⴌ ⴙⴅⴄⴌⴇⴣⴑ ⴟⴅⴀⴐⴚⴋⴀ ⴃⴀ ⴑⴈⴉⴅⴃⴈⴊⴈ ⴇⴀⴅⴑ ⴈⴃⴄⴅ ⴑⴀⴞⴈⴄⴐⴍ ⴃⴀ ⴉⴀⴚⴇⴋⴍⴗⴅⴀⴐⴄⴍ! ⴑⴓⴊⴂⴐⴛⴄⴊⴍ ⴃⴀ ⴋⴐⴀⴅⴀⴊⴋⴍⴜⴗⴀⴊⴄⴍ, ⴘⴄⴋⴈⴜⴗⴀⴊⴄ ⴋⴄ ⴚⴍⴃⴅⴈⴊⴈ ⴄⴑⴄ ⴃⴀ ⴌⴓ ⴂⴀⴌⴋⴈⴐⴈⴑⴞⴃⴄⴁⴈ, ⴋⴄⴓⴔⴡⴍ, ⴐⴀⴋⴄⴇⴓ ⴐⴍⴋⴄⴊⴇⴀ ⴑⴀⴕⴋⴄⴇⴀⴇⴣⴑ ⴅⴈⴇⴞⴍⴅ ⴘⴄⴌⴂⴀⴌ ⴘⴄⴌⴃⴍⴁⴀⴑⴀ, ⴋⴀⴇⴅⴄ ⴃⴀⴓⴚⴞⴐⴍⴋⴄⴊⴀⴃ ⴘⴇⴀⴅⴅⴀⴐⴃⴄⴁⴈ ⴃⴀ ⴅⴈⴚⴈ, Ⴓⴔⴀⴊⴍ, ⴐⴍⴋⴄⴊ ⴓⴉⴄⴇⴓⴋⴚⴀ ⴀⴐⴀ ⴋⴊⴞⴈⴌⴄⴁⴄⴊ ⴂⴗⴍⴔⴃⴀ ⴀⴓⴐⴀⴞⴚⴄⴊⴈ ⴄⴂⴄ ⴑⴀⴞⴈⴄⴐⴄⴁⴀ ⴃⴀ ⴉⴀⴚⴇⴋⴍⴗⴅⴀⴐⴄⴁⴀ ⴘⴄⴌⴈ, ⴀⴐⴀⴋⴚⴀ ⴃⴀⴓⴒⴄⴅⴄ ⴒⴀⴌⴟⴅⴀⴢ, ⴐⴍⴋⴄⴊⴈⴚⴀ ⴀⴐⴀ ⴋⴍⴀⴜⴈⴄ ⴙⴄⴋⴆⴄⴃⴀ ⴃⴀ ⴕⴅⴄⴗⴀⴌⴀⴑⴀⴋⴚⴀ ⴓⴁⴐⴛⴀⴌⴄ ⴃⴀⴌⴇⴕⴋⴀⴢ ⴙⴄⴋⴈ! ⴀⴐⴀⴋⴄⴃ ⴑⴓⴊⴂⴐⴛⴄⴊ ⴞⴀⴐ, Ⴓⴔⴀⴊⴍ, ⴙⴄⴋⴆⴄⴃⴀ ⴇⴅⴈⴇ ⴃⴀⴑⴟⴈⴊⴑⴀ ⴀⴋⴀⴑ, ⴃⴀ ⴑⴈⴒⴗⴅⴈⴑ-ⴋⴈⴚⴄⴋⴀⴃⴚⴀ ⴅⴄⴐ ⴘⴄⴋⴛⴊⴄⴁⴄⴊⴑⴀ. ⴃⴈⴃⴄⴁⴀ ⴘⴄⴌⴃⴀ ⴑⴀⴞⴈⴄⴐⴍ, ⴃⴀ ⴋⴐⴀⴅⴀⴊⴋⴍⴜⴗⴀⴊⴄⴍ: ⴀⴜ ⴓⴉⴅⴄ ⴂⴄⴅⴄⴃⴐⴄⴁⴈ, ⴘⴄⴋⴈⴜⴗⴀⴊⴄ ⴋⴀⴚⴞⴍⴅⴀⴐⴍ ⴃⴀ ⴉⴀⴚⴇⴋⴍⴗⴅⴀⴐⴄⴍ, ⴘⴄⴋⴈⴜⴗⴀⴊⴄ ⴇⴀⴌⴀⴋⴃⴄⴁⴈ ⴄⴑⴄ ⴗⴍⴅⴊⴈⴑⴀ ⴒⴀⴌⴟⴅⴈⴑⴀ, ⴃⴀ ⴘⴄⴋⴈⴌⴃⴅⴄⴌ ⴗⴍⴅⴄⴊⴌⴈ ⴚⴍⴃⴅⴀⴌⴈ ⴙⴄⴋⴌⴈ, ⴗⴍⴅⴄⴊⴌⴈ, ⴐⴍⴋⴄⴊⴌⴈ ⴑⴀⴘⴍⴈⴇⴂⴀⴌ ⴃⴄⴃⴈⴑⴀⴇ ⴅⴈⴃⴐⴄ ⴀⴕⴀⴋⴍⴋⴃⴄ ⴋⴈⴕⴋⴌⴈⴀⴌ ⴖⴀⴋⴈⴇ ⴃⴀ ⴃⴖⴈⴑⴈⴇ, ⴋⴄⴚⴌⴈⴄⴐⴄⴁⴈⴇ ⴃⴀ ⴓⴋⴄⴚⴐⴄⴁⴈⴇ, ⴌⴄⴁⴑⴈⴇ ⴃⴀ ⴓⴌⴄⴁⴊⴈⴄⴇ, ⴗⴍⴅⴄⴊⴌⴈ ⴁⴐⴀⴊⴌⴈ ⴙⴄⴋⴌⴈ ⴚⴞⴀⴃⴌⴈ ⴃⴀ ⴃⴀⴔⴀⴐⴓⴊⴌⴈ, ⴑⴀⴙⴈⴌⴍⴌⴈ ⴃⴀ ⴓⴙⴈⴌⴍⴌⴈ, ⴐⴀⴍⴃⴄⴌⴈⴚⴀ ⴋⴈⴚⴍⴃⴀⴅⴑ ⴇⴅⴀⴊⴈⴇⴀ ⴃⴀ ⴄⴌⴈⴇⴀ, ⴑⴀⴑⴋⴄⴌⴄⴊⴈⴇⴀ ⴃⴀ ⴑⴀⴗⴌⴍⴑⴄⴊⴈⴇⴀ, ⴘⴄⴞⴄⴁⴈⴇⴀ ⴃⴀ ⴑⴊⴅⴈⴇⴀ, ⴗⴍⴅⴄⴊⴈⴅⴄ ⴘⴄⴋⴈⴌⴃⴄⴅ ⴑⴀⴞⴄⴊⴈⴑⴀ ⴘⴄⴌⴈⴑⴀⴇⴣⴑ ⴜⴋⴈⴃⴈⴑⴀ! Ⴓⴔⴀⴊⴍ ⴑⴀⴞⴈⴄⴐⴍ ⴃⴀ ⴉⴀⴚⴇⴋⴍⴗⴅⴀⴐⴄⴍ, ⴑⴓⴊⴂⴐⴛⴄⴊⴍ, ⴒⴉⴁⴈⴊⴍ ⴃⴀ ⴋⴐⴀⴅⴀⴊⴋⴍⴜⴗⴀⴊⴄⴍ, ⴐⴀⴍⴃⴄⴌⴈⴚⴀ ⴘⴄⴋⴈⴚⴍⴃⴄⴁⴈⴀ ⴘⴄⴌⴃⴀ ⴑⴀⴕⴋⴈⴇ, ⴑⴈⴒⴗⴅⴈⴇ, ⴂⴍⴌⴄⴁⴈⴇ ⴃⴀ ⴂⴓⴊⴈⴑ-ⴑⴈⴒⴗⴅⴈⴇ ⴃⴀ ⴋⴍⴂⴍⴌⴄⴁⴈⴇ ⴘⴄⴋⴈⴌⴃⴄⴅ, Ⴓⴔⴀⴊⴍ, ⴘⴄⴋⴈⴌⴃⴄⴅ ⴑⴀⴞⴈⴄⴐⴍ, ⴘⴄⴋⴈⴌⴃⴄⴅ ⴉⴀⴚⴇⴋⴍⴗⴅⴀⴐⴄⴍ, ⴘⴄⴋⴈⴌⴃⴄⴅ ⴑⴓⴊⴂⴐⴛⴄⴊⴍ ⴃⴀ ⴋⴐⴀⴅⴀⴊⴋⴍⴜⴗⴀⴊⴄⴍ, Ⴕⴐⴈⴑⴒⴄ Ⴖⴋⴄⴐⴇⴍ ⴙⴅⴄⴌⴍ, ⴋⴄⴍⴞⴄⴁⴈⴇⴀ ⴋⴈⴇ ⴀⴓⴐⴀⴚⴞⴄⴊⴈⴑⴀ ⴋⴍⴜⴗⴀⴊⴄⴁⴈⴑⴀ ⴃⴀ ⴑⴈⴒⴉⴁⴍⴄⴁⴈⴑⴀ ⴘⴄⴌⴈⴑⴀⴇⴀ ⴃⴀ ⴗⴍⴅⴄⴊⴇⴀ ⴜⴋⴈⴃⴀⴇⴀ ⴘⴄⴌⴇⴀⴇⴀ, ⴐⴀⴋⴄⴇⴓ ⴑⴀⴞⴈⴄⴐⴈ ⴃⴀ ⴉⴀⴚⴇⴋⴍⴗⴅⴀⴐⴄ Ⴖⴋⴄⴐⴇⴈ ⴞⴀⴐ, ⴑⴓⴊⴂⴐⴛⴄⴊⴈ ⴃⴀ ⴋⴐⴀⴅⴀⴊⴋⴍⴜⴗⴀⴊⴄ ⴃⴀ ⴋⴜⴗⴀⴊⴍⴁⴄⴊⴈ, ⴃⴀ ⴘⴄⴌⴃⴀ ⴠⴘⴅⴄⴌⴈⴑ ⴗⴍⴅⴄⴊⴈ ⴃⴈⴃⴄⴁⴀ, ⴎⴀⴒⴈⴅⴈ ⴃⴀ ⴇⴀⴗⴅⴀⴌⴈⴑⴚⴄⴋⴀ, ⴇⴀⴌⴀ ⴃⴀⴓⴑⴀⴁⴀⴋⴍⴈⴇ ⴋⴀⴋⴈⴇ ⴃⴀ ⴗⴍⴅⴊⴀⴃ ⴜⴋⴈⴃⴈⴇ ⴑⴀⴞⴈⴄⴐⴈⴇ ⴃⴀ ⴚⴞⴍⴅⴄⴊⴑⴋⴗⴍⴔⴄⴊⴈⴇ ⴑⴓⴊⴈⴇ ⴀⴜⴃⴀ ⴋⴀⴐⴀⴃⴈⴑ ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

