<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>ზიარების შემდგომ საკითხავი ლოცვანი</title>
<meta http-equiv="content-type" content="text/html; charset=utf-8" />
<link rel="stylesheet" href="../java/style.css" type="text/css" />
<link rel="shortcut icon" href="../favicon.ico" />
</head>
<body>
<script language="javascript" type="text/javascript" src="../java/zeda_xc.js"></script>
<i class="gr">ⴀⴋ ⴊⴍⴚⴅⴈⴑ ⴁⴍⴊⴍⴑ, ⴒⴐⴍⴎⴀⴐ-ⴉⴍⴌⴃⴀⴉⴄⴁⴑ ⴜⴀⴅⴈⴉⴈⴇⴞⴀⴅⴇ ⴈⴋⴈⴑ ⴋⴈⴞⴄⴃⴅⴈⴇ, ⴇⴓ ⴅⴈⴑⴈ ⴊⴈⴒⴓⴐⴂⴈⴀ ⴀⴖⴄⴑⴐⴓⴊⴀ ⴈⴋ ⴃⴖⴄⴑ - 
ⴜⴋ. ⴈⴍⴀⴌⴄ ⴍⴕⴐⴍⴎⴈⴐⴈⴑ, ⴜⴋ. ⴁⴀⴑⴈⴊⴈ ⴃⴈⴃⴈⴑ ⴇⴓ ⴜⴋ. ⴂⴐⴈⴂⴍⴊⴈ ⴃⴈⴍⴊⴍⴖⴍⴑⴈⴑ.</i>
<div class="chrdl_rd">⠪ႪႭႺႥႠႬႨ ႱႠႩႨႧႾႠႥႨ ႦႨႠႰႤႡႨႱ ႸႤႫႣႢႭႫ⠕</div>
<div class="pad-lc">
<div class="rdc"><big class="rd">Ⴄ</big>ⴑⴐⴄⴇ ⴊⴍⴚⴅⴀ ⴑⴀⴋⴀⴃⴊⴍⴁⴄⴊⴈ </div>
<p><big class="rd">Ⴂ</big>ⴋⴀⴃⴊⴍⴁ ⴘⴄⴌ Ⴓⴔⴀⴊⴍ, Ⴖⴋⴄⴐⴇⴍ ⴙⴄⴋⴍ, ⴐⴀⴋⴄⴇⴓ ⴀⴐⴀ ⴂⴀⴌⴋⴀⴂⴃⴄ ⴋⴄ ⴚⴍⴃⴅⴈⴊⴈ, ⴀⴐⴀⴋⴄⴃ ⴆⴈⴀⴐ-ⴗⴍⴔⴀⴃ ⴋⴄ ⴑⴈⴜⴋⴈⴃⴄⴇⴀ ⴘⴄⴌⴇⴀ ⴖⴈⴐⴑ-ⴋⴗⴀⴅ, ⴂⴋⴀⴃⴊⴍⴁ ⴘⴄⴌ, ⴐⴀⴋⴄⴇⴓ ⴋⴄ ⴀⴐⴀ ⴖⴈⴐⴑⴈ ⴆⴈⴀⴐⴄⴁⴀⴃ ⴗⴍⴅⴊⴀⴃ-ⴜⴋⴈⴃⴀⴇⴀ ⴘⴄⴌⴇⴀ ⴆⴄⴚⴈⴑⴀ ⴌⴈⴝⴇⴀ ⴖⴈⴐⴑ-ⴋⴗⴀⴅ. ⴀⴐⴀⴋⴄⴃ ⴋⴄⴓⴔⴡⴍ ⴉⴀⴚⴇ-ⴋⴍⴗⴅⴀⴐⴄⴍ, ⴙⴓⴄⴌⴇⴣⴑ ⴋⴍⴋⴉⴅⴃⴀⴐⴍ, ⴃⴀ ⴀⴖⴃⴂⴍⴋⴈⴊⴍ, ⴃⴀ ⴋⴍⴋⴌⴈⴝⴄⴁⴄⴊⴍ ⴙⴓⴄⴌⴃⴀ ⴑⴀⴘⴈⴌⴄⴊⴇⴀ ⴀⴋⴀⴇ, ⴃⴀ ⴚⴞⴍⴅⴄⴊⴑ-ⴋⴗⴍⴔⴄⴊⴇⴀ ⴑⴀⴈⴃⴓⴋⴊⴍⴇⴀ, ⴉⴄⴇⴈⴊⴈⴑ-ⴑⴀⴕⴋⴄⴃ, ⴃⴀ ⴂⴀⴌⴑⴀⴜⴋⴄⴃⴄⴊⴀⴃ ⴑⴓⴊⴇⴀ, ⴃⴀ ⴞⴍⴐⴚⴇⴀ ⴙⴓⴄⴌⴇⴀ, ⴋⴍⴋⴄⴚ ⴗⴍⴔⴀⴃ ⴀⴋⴈⴑⴀ ⴋⴄⴚⴀ ⴑⴀⴉⴓⴐⴌⴄⴁⴄⴊⴀⴃ ⴑⴓⴊⴈⴑⴀ ⴞⴍⴊⴍ ⴃⴀ ⴞⴍⴐⴚⴇⴀ, ⴂⴀⴌⴑⴀⴃⴄⴅⴌⴄⴊⴀⴃ, ⴗⴍⴅⴄⴊⴇⴀ ⴜⴈⴌⴀ-ⴀⴖⴋⴃⴂⴍⴋⴇⴀ, ⴂⴀⴌⴑⴀⴌⴀⴇⴊⴄⴁⴄⴊⴀⴃ ⴇⴅⴀⴊⴇⴀ ⴂⴓⴊⴈⴑⴀ ⴙⴄⴋⴈⴑⴀⴇⴀ. ⴑⴈⴋⴘⴅⴈⴃⴄⴃ ⴑⴓⴊⴈⴄⴐⴇⴀ ⴛⴀⴊⴇⴀ ⴙⴄⴋⴇⴀ. ⴑⴀⴐⴜⴋⴓⴌⴍⴄⴁⴀⴃ ⴓⴐⴚⴞⴅⴄⴌⴄⴊⴀⴃ, ⴑⴈⴗⴅⴀⴐⴓⴊⴀⴃ ⴘⴄⴓⴍⴐⴂⴓⴊⴄⴁⴄⴊⴀⴃ, ⴀⴖⴋⴀⴅⴑⴄⴁⴄⴊⴀⴃ ⴑⴈⴁⴐⴛⴌⴈⴇⴀ, ⴃⴀⴋⴀⴐⴞⴅⴀⴃ ⴋⴚⴌⴄⴁⴀⴇⴀ ⴘⴄⴌⴇⴀ ⴘⴄⴛⴈⴌⴄⴁⴀⴃ ⴑⴀⴖⴋⴐⴇⴍⴇⴀ ⴋⴀⴃⴊⴇⴀ ⴘⴄⴌⴇⴀ. ⴘⴄⴌⴈⴑⴀ ⴑⴀⴑⴓⴔⴄⴅⴊⴈⴑⴀ ⴇⴅⴈⴑⴄⴁⴀⴃ. ⴐⴀⴇⴀ ⴑⴈⴜⴋⴈⴃⴈⴇⴀ ⴘⴄⴌⴈⴇⴀ ⴃⴀⴚⴓⴊⴈ, ⴋⴀⴃⴊⴑⴀ ⴘⴄⴌⴑⴀ ⴋⴍⴅⴈⴞⴑⴄⴌⴄⴁⴃⴄ ⴋⴀⴐⴀⴃⴈⴑ ⴃⴀ ⴀⴐⴀⴅⴈⴌ ⴇⴀⴅⴈⴇ ⴇⴣⴑⴈⴇ ⴚⴞⴍⴅⴄⴊ-ⴀⴐⴑ, ⴀⴐⴀⴋⴄⴃ ⴘⴄⴌⴃⴀⴋⴈ, ⴋⴄⴓⴔⴈⴑⴀ ⴙⴄⴋⴈⴑⴀ, ⴃⴀ ⴕⴅⴄⴊⴈⴑ-ⴋⴍⴕⴋⴄⴃⴈⴑⴀ ⴃⴀ ⴄⴂⴐⴄⴇⴅⴄ ⴀⴋⴈⴑ ⴚⴞⴍⴅⴐⴄⴁⴈⴑⴀⴂⴀⴌ ⴂⴀⴌⴑⴐⴓⴊⴈ, ⴑⴀⴑⴍⴄⴁⴈⴇⴀ ⴚⴞⴍⴅⴐⴄⴁⴈⴑⴀ ⴑⴀⴓⴉⴓⴌⴍⴑⴀⴇⴀ, ⴋⴀⴐⴀⴃⴈⴑ ⴋⴗⴍⴔⴑⴀ ⴂⴀⴌⴑⴅⴄⴌⴄⴁⴀⴑⴀ ⴋⴈⴅⴈⴜⴈⴍ, ⴑⴀⴃⴀ ⴋⴄⴃⴖⴄⴑⴀⴑⴜⴀⴓⴊⴄⴇⴀ ⴤⴋⴀ ⴃⴀⴓⴑⴐⴓⴊⴄⴁⴄⴊ-ⴀⴐⴑ, ⴃⴀ ⴜⴀⴐⴓⴅⴀⴊⴈ ⴑⴈⴒⴉⴁⴍⴄⴁⴀ, ⴠⴞⴄⴃⴅⴄⴌ ⴎⴈⴐⴈⴑⴀ ⴘⴄⴌⴈⴑⴀ ⴑⴈⴉⴄⴇⴄⴑⴀ ⴂⴀⴋⴍⴓⴇⴕⴋⴄⴊⴑⴀ, ⴐⴀⴋⴄⴇⴓ ⴘⴄⴌ ⴞⴀⴐ ⴝⴄⴘⴋⴀⴐⴈⴒⴈ ⴑⴀⴑⴓⴐⴅⴄⴊⴈ, ⴃⴀ ⴂⴀⴋⴍⴓⴇⴕⴋⴄⴊⴈ ⴑⴈⴞⴀⴐⴓⴊⴈ, ⴋⴍⴗⴅⴀⴐⴄⴇⴀ ⴘⴄⴌⴇⴀ Ⴕⴐⴈⴑⴒⴄ Ⴖⴋⴄⴐⴇⴍ ⴙⴓⴄⴌⴍ, ⴃⴀ ⴘⴄⴌ ⴂⴈⴂⴀⴊⴍⴁⴑ ⴗⴍⴅⴄⴊⴈ ⴃⴀⴁⴀⴃⴄⴁⴓⴊⴈ ⴓⴉⴓⴌⴈⴑⴀⴋⴃⴄ.</p>
<div class="rdc"><big class="rd">Ⴑ</big>ⴞⴅⴀ ⴊⴍⴚⴅⴀ ⴃⴈⴃⴈⴑⴀ ⴁⴀⴑⴈⴊⴈⴑⴀ</div>
<p><big class="rd">Ⴋ</big>ⴄⴓⴔⴡⴍ Ⴕⴐⴈⴑⴒⴄ Ⴖⴋⴄⴐⴇⴍ, ⴋⴄⴓⴔⴡⴍ ⴑⴀⴓⴉⴓⴌⴄⴇⴀⴍ, ⴃⴀ ⴘⴄⴋⴍⴕⴋⴄⴃⴍ ⴗⴍⴅⴄⴊⴇⴀⴍ, ⴂⴋⴀⴃⴊⴍⴁ ⴘⴄⴌ ⴗⴍⴅⴄⴊⴇⴀⴇⴣⴑ, ⴐⴍⴋⴄⴊⴌⴈ ⴋⴍⴋⴚⴄⴌ ⴋⴄ ⴉⴄⴇⴈⴊⴌⴈ, ⴆⴈⴀⴐⴄⴁⴈⴇⴀ ⴗⴍⴅⴊⴀⴃ-ⴜⴋⴈⴃⴈⴇⴀ, ⴃⴀ ⴚⴞⴍⴅⴄⴊⴑ-ⴋⴗⴍⴔⴄⴊⴈⴇⴀ ⴑⴀⴈⴃⴓⴋⴊⴍⴇⴀ ⴘⴄⴌⴈⴇⴀ. ⴂⴄⴅⴄⴃⴐⴄⴁⴈ ⴓⴉⴅⴄ ⴑⴀⴞⴈⴄⴐⴍ, ⴃⴀ ⴉⴀⴚⴇ-ⴋⴍⴗⴅⴀⴐⴄⴍ, ⴃⴀⴋⴈⴚⴄⴅ ⴋⴄ ⴑⴀⴔⴀⴐⴅⴄⴊⴑⴀ ⴕⴅⴄⴘⴄ ⴘⴄⴌⴑⴀ, ⴃⴀ ⴑⴀⴂⴐⴈⴊⴑⴀ ⴔⴐⴇⴄⴇⴀ ⴘⴄⴌⴇⴀⴑⴀ. ⴃⴀ ⴋⴍⴋⴀⴌⴈⴝⴄ ⴋⴄ ⴑⴈⴜⴋⴈⴃⴈⴇ ⴆⴐⴀⴞⴅⴀⴃ, ⴅⴈⴃⴐⴄ ⴓⴉⴀⴌⴀⴑⴉⴌⴄⴊⴀⴃ ⴀⴖⴋⴍⴔⴘⴅⴈⴌⴅⴀⴃ ⴙⴄⴋⴃⴀⴋⴃⴄ, ⴖⴈⴐⴑⴄⴁⴈⴇ ⴆⴈⴀⴐⴄⴁⴀⴃ ⴑⴈⴜⴋⴈⴃⴄⴇⴀ ⴘⴄⴌⴇⴀ, ⴋⴍⴑⴀⴒⴄⴅⴄⴁⴄⴊⴀⴃ ⴚⴍⴃⴅⴀⴇⴀ ⴃⴀ ⴚⴞⴍⴅⴐⴄⴁⴀⴃ ⴑⴀⴓⴉⴓⴌⴍⴃ.</p>
<p><big class="rd">Ⴐ</big>ⴀⴋⴄⴇⴓ ⴘⴄⴌ ⴞⴀⴐ ⴎⴓⴐⴈ ⴚⴞⴍⴅⴐⴄⴁⴈⴑⴀ, ⴃⴀ ⴜⴗⴀⴐⴍ ⴑⴈⴜⴋⴈⴃⴈⴑⴀ, ⴃⴀ ⴘⴄⴌⴃⴀ ⴃⴈⴃⴄⴁⴀⴑⴀ ⴀⴖⴅⴀⴅⴊⴄⴌⴇ, ⴇⴀⴌⴀ ⴋⴀⴋⴈⴇ ⴃⴀ ⴑⴓⴊⴈⴇ ⴜⴋⴈⴃⴈⴇⴓⴐⴇ, ⴀⴜ ⴃⴀ ⴋⴀⴐⴀⴃⴈⴑ, ⴃⴀ ⴓⴉⴓⴌⴈⴇⴈ ⴓⴉⴓⴌⴈⴑⴀⴋⴃⴄ.</p>
<div class="rdc"><big class="rd">Ⴊ</big>ⴍⴚⴅⴀ ⴑⴈⴋⴄⴍⴌⴈⴑⴀ</div>
<p><big class="rd">Ⴋ</big>ⴍⴋⴚⴄⴋⴄⴊⴈ ⴑⴀⴆⴐⴃⴄⴊⴀⴃ ⴞⴍⴐⴚⴈⴑⴀ ⴘⴄⴌⴈⴑⴀ ⴌⴄⴁⴑⴈⴇ, ⴚⴄⴚⴞⴊ ⴀⴐⴑ ⴃⴀ ⴘⴄⴑⴜⴅⴀⴅⴑ ⴓⴖⴈⴐⴑⴇⴀ; ⴌⴓ ⴃⴀⴋⴜⴅⴀⴅ ⴋⴄ ⴘⴄⴋⴍⴕⴋⴄⴃⴍ ⴙⴄⴋⴍ, ⴓⴔⴐⴍⴑⴖⴀ ⴘⴄⴋⴍⴅⴄⴃ ⴀⴑⴍⴇⴀ ⴘⴈⴌⴀ ⴙⴄⴋⴇⴀ, ⴗⴍⴅⴄⴊⴇⴀ ⴌⴀⴑⴞⴀⴋⴇⴀ, ⴇⴈⴐⴉⴋⴄⴊⴇⴀ, ⴃⴀ ⴂⴓⴊⴑⴀ ⴃⴀⴑⴜⴅⴄⴌ ⴄⴉⴀⴊⴌⴈ ⴗⴍⴅⴄⴊⴇⴀ ⴘⴄⴚⴍⴃⴄⴁⴀⴇⴀ ⴙⴄⴋⴇⴀⴌⴈ. ⴑⴓⴊⴈ ⴂⴀⴌⴑⴜⴋⴈⴃⴄ. ⴜⴋⴈⴃⴀⴠⴗⴅⴄⴌ ⴑⴀⴚⴌⴍⴁⴄⴊⴌⴈ. ⴌⴀⴑⴞⴀⴋⴌⴈ ⴃⴀⴀⴋⴒⴉⴈⴚⴄⴌ ⴛⴅⴀⴊⴇⴀ ⴇⴀⴌⴀ ⴄⴐⴇⴁⴀⴋⴀⴃ. ⴑⴀⴚⴌⴍⴁⴄⴊⴌⴈ ⴂⴀⴌⴋⴈⴌⴀⴇⴊⴄⴌ. ⴗⴍⴅⴊⴈⴇⴓⴐⴇ ⴘⴄⴋⴋⴑⴝⴅⴀⴊⴄ ⴘⴈⴘⴑⴀ ⴘⴄⴌⴑⴀ. ⴋⴀⴐⴀⴃⴈⴑ ⴃⴀⴋⴈⴔⴀⴐⴄ, ⴃⴀⴋⴈⴚⴄⴅ, ⴃⴀ ⴃⴀⴋⴈⴋⴀⴐⴞⴄ ⴋⴄ. ⴗⴍⴅⴊⴈⴑⴀⴂⴀⴌ ⴑⴀⴕⴋⴈⴑⴀ, ⴃⴀ ⴑⴈⴒⴗⴅⴈⴑⴀ ⴑⴓⴊⴇⴀ ⴂⴀⴌⴋⴞⴐⴜⴌⴄⴊⴈⴑⴀ. ⴜⴋⴈⴃⴀ-ⴋⴗⴀⴅ, ⴂⴀⴌⴋⴜⴋⴈⴃⴄ, ⴃⴀ ⴂⴀⴌⴋⴁⴀⴌⴄ. ⴜⴀⴐⴋⴈⴋⴀⴐⴇⴄ, ⴃⴀ ⴂⴓⴊⴈⴑ-ⴤⴋⴀ ⴋⴈⴗⴀⴅ, ⴃⴀ ⴂⴀⴌⴋⴀⴌⴀⴇⴊⴄ ⴋⴄ ⴂⴀⴋⴍⴋⴀⴙⴈⴌⴄ ⴑⴀⴗⴍⴔⴄⴊⴀⴃ ⴑⴓⴊⴈⴑⴀ ⴘⴄⴌⴈⴑⴀ, ⴐⴀⴇⴀ ⴑⴀⴃⴂⴓⴐ ⴋⴈⴑⴃⴀ ⴅⴈⴕⴋⴌⴄ, ⴃⴀ ⴀⴐⴀ ⴚⴍⴃⴅⴈⴑⴀ, ⴃⴀ ⴐⴀⴇⴀ ⴒⴀⴛⴀⴐⴈ ⴘⴄⴌⴈ ⴘⴄⴋⴍⴑⴊⴅⴈⴇⴀ ⴆⴈⴀⴐⴄⴁⴈⴑⴀⴇⴀ, ⴅⴈⴇⴀⴐⴚⴀ ⴚⴄⴚⴞⴊⴈⴇⴀ ⴃⴀⴈⴜⴅⴀⴑ ⴗⴍⴅⴄⴊⴈ ⴛⴅⴈⴐⴈⴑ-ⴑⴀⴕⴋⴄ, ⴃⴀ ⴅⴌⴄⴁⴀ. ⴑⴀⴅⴄⴃⴐⴄⴁⴄⴊⴀⴃ ⴘⴄⴌⴃⴀ ⴘⴄⴅⴑⴜⴈⴐⴀⴅ, ⴜⴄⴑⴇⴋⴇⴀⴅⴀⴐⴇⴀ. ⴜⴈⴌⴀ-ⴋⴍⴐⴁⴄⴃⴑⴀ ⴘⴄⴌⴑⴀ, ⴃⴀ ⴗⴍⴅⴊⴀⴃ-ⴁⴐⴛⴄⴌⴇⴀ ⴋⴍⴚⴈⴕⴓⴊⴇⴀ. ⴋⴀⴇ-ⴇⴀⴌⴀ ⴓⴞⴐⴜⴌⴄⴊⴑⴀ, ⴓⴁⴈⴜⴍⴑⴀ ⴃⴄⴃⴀⴑⴀ ⴘⴄⴌⴑⴀ. ⴋⴀⴇⴈⴇⴀ ⴅⴄⴃⴐⴄⴁⴈⴇⴀ ⴘⴄⴈⴜⴈⴐⴄ ⴋⴍⴜⴗⴀⴊⴄⴍ Ⴕⴐⴈⴑⴒⴄ ⴙⴄⴋⴍ. ⴋⴑⴀⴞⴓⴐ-ⴋⴕⴋⴄⴌ, ⴃⴀ ⴛⴄ ⴌⴀⴇⴊⴈⴑⴀ. ⴐⴀⴋⴄⴇⴓ ⴘⴄⴌ ⴞⴀⴐ ⴂⴀⴌⴋⴜⴋⴄⴃⴄⴊⴈ, ⴃⴀ ⴋⴞⴍⴊⴍ ⴑⴀⴞⴈⴄⴐⴈ, ⴃⴀ ⴑⴓⴊⴇⴀ ⴙⴓⴄⴌⴇⴀ ⴂⴀⴌⴋⴀⴌⴀⴇⴊⴄⴁⴄⴊⴈ ⴃⴀ ⴘⴄⴌⴃⴀ ⴅⴈⴇⴀⴐⴚⴀ ⴘⴅⴄⴌⴈⴑ Ⴖⴋⴐⴇⴈⴑⴀ ⴃⴀ ⴋⴄⴓⴔⴈⴑⴀ, ⴃⴈⴃⴄⴁⴀⴑⴀ ⴀⴖⴅⴀⴅⴊⴄⴌⴇ ⴗⴍⴅⴄⴊⴌⴈ ⴗⴍⴅⴄⴊⴑⴀ ⴃⴖⴄⴑⴀ.</p>
<div class="rdc"><big class="rd">Ⴑ</big>ⴞⴅⴀ ⴊⴍⴚⴅⴀ</div>
<p><big class="rd">Ⴞ</big>ⴍⴐⴚⴈ ⴘⴄⴌⴈ, ⴜⴋⴈⴃⴀ Ⴓⴔⴀⴊⴍ Ⴈⴄⴑⴍ Ⴕⴐⴈⴑⴒⴄ Ⴖⴋⴄⴐⴇⴍ ⴙⴄⴋⴍ, ⴋⴄⴕⴋⴄⴌⴈⴌ ⴋⴄ ⴚⴞⴍⴅⴐⴄⴁⴀⴃ ⴑⴀⴓⴉⴓⴌⴍⴃ, ⴃⴀ ⴑⴈⴑⴞⴊⴈ ⴘⴄⴌⴈ ⴎⴀⴒⴈⴍⴑⴀⴌⴈ ⴋⴍⴑⴀⴒⴄⴅⴄⴁⴄⴊⴀⴃ ⴚⴍⴃⴅⴀⴇⴀ ⴋⴄⴗⴀⴅⴌ ⴋⴄ, ⴞⴍⴊⴍ ⴑⴀⴋⴀⴃⴊⴍⴁⴄⴊⴈ ⴄⴑⴄ ⴑⴈⴞⴀⴐⴓⴊⴀⴃ, ⴑⴈⴋⴐⴇⴄⴊⴄⴃ ⴃⴀ ⴋⴞⴈⴀⴐⴓⴊⴄⴁⴀⴃ, ⴃⴀ ⴑⴀⴘⴈⴌⴄⴊⴑⴀ ⴋⴄⴍⴐⴄⴃ ⴋⴍⴑⴊⴅⴀⴑⴀ ⴘⴄⴌⴑⴀ ⴖⴈⴐⴑ-ⴋⴗⴀⴅ ⴋⴄ ⴚⴍⴃⴅⴈⴊⴈ ⴃⴀⴃⴂⴍⴋⴀⴃ, ⴋⴀⴐⴟⴅⴄⴌⴈⴇ ⴃⴈⴃⴄⴁⴈⴑⴀ ⴘⴄⴌⴈⴑⴀ, ⴋⴄⴍⴞⴄⴁⴈⴇⴀ ⴗⴍⴅⴊⴀⴃⴜⴋⴈⴃⴈⴑⴀ ⴃⴄⴃⴈⴑⴀ ⴘⴄⴌⴈⴑⴀⴇⴀ ⴃⴀ ⴗⴍⴅⴄⴊⴇⴀ ⴜⴋⴈⴃⴀⴇⴀ.</p>
<div class="rdc"><big class="rd">Ⴑ</big>ⴞⴅⴀ ⴊⴍⴚⴅⴀ ⴗⴍⴅⴊⴀⴃⴜⴋⴈⴃⴈⴑⴀ Ⴖⴋⴐⴇⴈⴑⴋⴘⴍⴁⴄⴊⴈⴑⴀ</div>
<p><big class="rd">Ⴗ</big>ⴍⴅⴊⴀⴃ-ⴜⴋⴈⴃⴀⴍ ⴃⴄⴃⴓⴔⴀⴊⴍ Ⴖⴋⴐⴇⴈⴑⴋⴘⴍⴁⴄⴊⴍ, ⴌⴀⴇⴄⴊⴍ ⴃⴀⴁⴌⴄⴊⴄⴁⴓⴊⴈⴑⴀ ⴑⴓⴊⴈⴑⴀ ⴙⴄⴋⴈⴑⴀⴍ, ⴑⴀⴑⴍⴄⴁⴀⴍ, ⴑⴀⴔⴀⴐⴅⴄⴊⴍ, ⴘⴄⴑⴀⴅⴄⴃⴐⴄⴁⴄⴊⴍ, ⴌⴓⴂⴄⴘⴈⴌⴈⴑ-ⴋⴚⴄⴋⴄⴊⴍ, ⴑⴈⴞⴀⴐⴓⴊⴍ ⴙⴄⴋⴍ. ⴂⴋⴀⴃⴊⴍⴁ ⴘⴄⴌ, ⴐⴀⴋⴄⴇⴓ ⴖⴈⴐⴑⴋⴗⴀⴅ ⴋⴄ ⴀⴐⴀ-ⴖⴈⴐⴑⴈ, ⴆⴈⴀⴐⴗⴍⴔⴀⴃ ⴓⴞⴐⴜⴌⴄⴊⴈⴑⴀ ⴞⴍⴐⴚⴈⴑⴀ, ⴎⴀⴒⴈⴍⴑⴌⴈⴑⴀ ⴑⴈⴑⴞⴊⴈⴑⴀ ⴛⴈⴑⴀ ⴘⴄⴌⴈⴑⴀ, ⴀⴐⴀⴋⴄⴃ ⴋⴘⴍⴁⴄⴊⴍ ⴝⴄⴘⴋⴀⴐⴈⴒⴈⴑⴀ ⴌⴀⴇⴊⴈⴑⴀⴍ, ⴂⴀⴌⴀⴌⴀⴇⴊⴄⴌ ⴑⴀⴚⴌⴀⴓⴐⴌⴈ ⴇⴅⴀⴊⴌⴈ ⴂⴓⴊⴈⴑⴀ ⴙⴄⴋⴈⴑⴀⴌⴈ, ⴐⴍⴋⴄⴊⴋⴀⴌ ⴠⴘⴄⴅ ⴜⴗⴀⴐⴍ ⴓⴉⴅⴃⴀⴅⴄⴁⴈⴑⴀ, ⴚⴞⴍⴅⴄⴊ-ⴋⴗⴀⴅ ⴋⴄ ⴋⴍⴋⴉⴅⴃⴀⴐⴈ ⴚⴍⴃⴅⴈⴇⴀ. ⴜⴗⴀⴊⴍⴁⴈⴑ ⴋⴍⴗⴅⴀⴐⴈⴑⴀ ⴋⴍⴜⴗⴀⴊⴈⴑⴀ Ⴖⴋⴐⴇⴈⴑⴀ ⴃⴄⴃⴀⴍ, ⴘⴄⴋⴈⴜⴗⴀⴊⴄ ⴋⴄ. ⴃⴀ ⴋⴍⴄⴚ ⴊⴋⴍⴁⴈⴄⴐⴄⴁⴀ ⴃⴀ ⴘⴄⴋⴓⴑⴐⴅⴈⴊⴄⴁⴀ ⴂⴓⴊⴑⴀ ⴙⴄⴋⴑⴀ, ⴃⴀ ⴑⴈⴋⴃⴀⴁⴊⴄ ⴆⴐⴀⴞⴅⴀⴇⴀ ⴙⴄⴋⴇⴀ, ⴃⴀⴞⴑⴌⴀ ⴒⴗⴅⴄⴍⴁⴈⴑⴀⴂⴀⴌ ⴂⴓⴊⴈⴑ-ⴑⴈⴒⴗⴅⴀⴇⴀ ⴙⴄⴋⴇⴀ. ⴃⴀ ⴖⴈⴐⴑ-ⴋⴗⴀⴅ ⴋⴄ ⴅⴈⴃⴐⴄ ⴓⴉⴀⴌⴀⴑⴉⴌⴄⴊ ⴀⴖⴋⴍⴔⴘⴅⴈⴌⴅⴀⴃⴋⴃⴄ, ⴃⴀⴓⴑⴟⴄⴊⴀⴃ ⴋⴈⴖⴄⴁⴀⴃ ⴗⴍⴅⴊⴀⴃ ⴜⴋⴈⴃⴀⴇⴀ ⴑⴀⴈⴃⴓⴋⴊⴍⴇⴀ, ⴂⴀⴌⴑⴀⴜⴋⴄⴃⴄⴊⴀⴃ, ⴑⴀⴉⴓⴐⴌⴄⴁⴄⴊⴀⴃ ⴑⴓⴊⴈⴑⴀ ⴃⴀ ⴞⴍⴐⴚⴇⴀ, ⴃⴀ ⴋⴍⴋⴋⴀⴃⴊⴄⴌ ⴋⴄ ⴚⴐⴄⴋⴊⴌⴈ ⴑⴈⴌⴀⴌⴓⴊⴈⴑⴀ ⴃⴀ ⴀⴖⴑⴀⴐⴄⴁⴈⴑⴀⴌⴈ, ⴂⴀⴊⴍⴁⴀⴃ, ⴃⴀ ⴃⴈⴃⴄⴁⴀⴃ ⴘⴄⴌⴃⴀ, ⴗⴍⴅⴄⴊⴇⴀ ⴃⴖⴄⴇⴀ ⴚⴞⴍⴅⴐⴄⴁⴈⴑⴀ ⴙⴄⴋⴈⴑⴀⴇⴀ. ⴐⴀⴋⴄⴇⴓ ⴉⴓⴐⴇⴞⴄⴓⴊ ⴞⴀⴐ, ⴃⴀ ⴃⴈⴃⴄⴁⴓⴊ ⴓⴉⴓⴌⴈⴑⴀⴋⴃⴄ, ⴀⴋⴈⴌ.</p>
<p><big class="rd">Ⴖ</big>ⴈⴐⴑ-ⴀⴐⴑ ⴝⴄⴘⴋⴀⴐⴈⴒⴀⴃ, ⴐⴀⴇⴀ ⴂⴀⴃⴈⴃⴄⴁⴃⴄⴇ, ⴘⴄⴌ Ⴖⴋⴐⴇⴈⴑⴋⴘⴍⴁⴄⴊⴍ, ⴐⴍⴋⴄⴊⴈ ⴋⴀⴐⴀⴃⴈⴑ ⴑⴀⴌⴀⴒⴐⴄⴊ ⴈⴕⴋⴄⴌ, ⴗⴍⴅⴊⴀⴃ-ⴓⴁⴈⴜⴍⴃ ⴃⴀ ⴃⴄⴃⴀⴃ Ⴖⴋⴐⴇⴈⴑⴀ ⴙⴅⴄⴌⴈⴑⴀ. ⴓⴎⴀⴒⴈⴍⴑⴌⴄⴑⴑⴀ ⴕⴄⴐⴓⴁⴈⴌⴇⴀⴑⴀ, ⴃⴀ ⴀⴖⴋⴀⴒⴄⴁⴈⴇ ⴓⴆⴄⴑⴇⴀⴄⴑⴑⴀ ⴑⴄⴐⴀⴁⴈⴌⴇⴀⴑⴀ, ⴂⴀⴌⴓⴞⴐⴜⴌⴄⴊⴀⴃ ⴋⴘⴍⴁⴄⴊⴑⴀ ⴑⴈⴒⴗⴅⴈⴑⴀ Ⴖⴋⴐⴇⴈⴑⴀⴑⴀ, ⴋⴞⴍⴊⴍⴑⴀ Ⴖⴋⴐⴇⴈⴑⴋⴘⴍⴁⴄⴊⴑⴀ ⴂⴀⴊⴍⴁⴈⴇ ⴂⴀⴃⴈⴃⴄⴁⴃⴄⴇ.</p>
ⴜⴋⴈⴃⴀⴍ Ⴖⴋⴄⴐⴇⴍ, ⴜⴋⴈⴃⴀⴍ ⴛⴊⴈⴄⴐⴍ, ⴜⴋⴈⴃⴀⴍ ⴓⴉⴅⴃⴀⴅⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<p><big class="rd">Ⴗ</big>ⴍⴅⴊⴀⴃⴜⴋⴈⴃⴀⴍ ⴑⴀⴋⴄⴁⴀⴍ, ⴘⴄⴂⴅⴈⴜⴗⴀⴊⴄⴌ ⴙⴅⴄⴌ, Ⴓⴔⴀⴊⴍ, ⴂⴅⴈⴞⴑⴄⴌ ⴃⴀ ⴂⴅⴈⴊⴞⴈⴌⴄ ⴚⴍⴃⴀⴅⴀⴇⴀ ⴙⴅⴄⴌⴇⴀⴂⴀⴌ, ⴋⴄⴓⴔⴡⴍ, ⴘⴄⴂⴅⴈⴌⴃⴄⴅ ⴓⴑⴟⴓⴊⴍⴄⴁⴀⴌⴈ ⴙⴅⴄⴌⴌⴈ, ⴜⴋⴈⴃⴀⴍ, ⴋⴍⴈⴞⴈⴊⴄ ⴃⴀ ⴂⴀⴌⴠⴉⴓⴐⴌⴄⴌ ⴓⴛⴊⴓⴐⴄⴁⴀⴌⴈ ⴙⴅⴄⴌⴌⴈ ⴑⴀⴞⴄⴊⴈⴑⴀ ⴘⴄⴌⴈⴑⴀⴇⴣⴑ.</p>
ⴓⴔⴀⴊⴍ ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<p><big class="rd">Ⴋ</big>ⴀⴋⴀⴍ ⴙⴅⴄⴌⴍ, ⴐⴍⴋⴄⴊⴈ ⴞⴀⴐ ⴚⴀⴇⴀ ⴘⴈⴌⴀ, ⴜⴋⴈⴌⴃⴀ ⴈⴗⴀⴅⴌ ⴑⴀⴞⴄⴊⴈ ⴘⴄⴌⴈ, ⴋⴍⴅⴄⴃⴈⴌ ⴑⴓⴔⴄⴅⴀ ⴘⴄⴌⴈ, ⴈⴗⴀⴅⴌ ⴌⴄⴁⴀ ⴘⴄⴌⴈ, ⴅⴈⴇⴀⴐⴚⴀ ⴚⴀⴇⴀ ⴘⴈⴌⴀ, ⴄⴂⴐⴄⴚⴀ ⴕⴅⴄⴗⴀⴌⴀⴑⴀ ⴆⴄⴃⴀ, ⴎⴓⴐⴈ ⴙⴅⴄⴌⴈ ⴀⴐⴑⴍⴁⴈⴑⴀ ⴋⴍⴋⴄⴚ ⴙⴅⴄⴌ ⴃⴖⴄⴑ, ⴃⴀ ⴋⴍⴋⴈⴒⴄⴅⴄⴌ ⴙⴅⴄⴌ ⴇⴀⴌⴀⴌⴀⴃⴄⴁⴌⴈ ⴙⴅⴄⴌⴌⴈ, ⴅⴈⴇⴀⴐⴚⴀ ⴙⴅⴄⴌ ⴋⴈⴅⴓⴒⴄⴅⴄⴁⴇ ⴇⴀⴌⴀⴋⴃⴄⴁⴇⴀ ⴋⴀⴇ ⴙⴅⴄⴌⴇⴀ ⴃⴀ ⴌⴓ ⴘⴄⴋⴈⴗⴅⴀⴌⴄⴁ ⴙⴅⴄⴌ ⴂⴀⴌⴑⴀⴚⴃⴄⴊⴑⴀ, ⴀⴐⴀⴋⴄⴃ ⴋⴈⴞⴑⴄⴌ ⴙⴅⴄⴌ ⴁⴍⴐⴍⴒⴈⴑⴀⴂⴀⴌ. ⴀⴋⴈⴌ.</p>
<div class="rdc"><big class="rd">Ⴒ</big>ⴐⴍⴎⴀⴐⴈ ⴈⴍⴀⴌⴄ ⴍⴕⴐⴍⴎⴈⴐⴈⴑⴀ </div>
<p><big class="rd">Ⴎ</big>ⴈⴐⴈⴑⴀ ⴘⴄⴌⴈⴑⴀ ⴋⴀⴃⴊⴈ, ⴅⴈⴇⴀⴐⴚⴀ ⴍⴕⴐⴍ ⴂⴀⴋⴍⴁⴐⴜⴗⴈⴌⴃⴀ, ⴃⴀ ⴑⴍⴔⴄⴊⴈ ⴂⴀⴌⴀⴌⴀⴇⴊⴀ ⴓⴎⴍⴅⴀⴐⴄⴁⴈⴑⴀ ⴑⴀⴓⴌⴟⴄⴌⴈ ⴑⴍⴔⴄⴊⴑⴀ ⴘⴈⴌⴀ ⴂⴀⴌⴀⴋⴐⴀⴅⴊⴌⴀ, ⴃⴀ ⴑⴈⴋⴀⴖⴊⴄ ⴑⴈⴋⴃⴀⴁⴊⴈⴑⴀ ⴂⴅⴈⴙⴓⴄⴌⴀ ⴙⴓⴄⴌ: ⴀⴐⴀⴋⴄⴃ ⴅⴈⴇⴀⴐⴚⴀ ⴈⴂⴈ ⴑⴈⴒⴗⴅⴈⴇⴀ ⴘⴄⴌⴈⴇⴀ ⴂⴀⴌⴋⴠⴑⴜⴀⴅⴊⴄⴌ ⴙⴓⴄⴌ, ⴄⴂⴐⴄⴇⴅⴄ ⴑⴈⴒⴗⴅⴀⴑⴀ Ⴕⴐⴈⴑⴒⴄ Ⴖⴋⴄⴐⴇⴑⴀ ⴄⴅⴄⴃⴐⴄ ⴋⴀⴋⴀⴍ ⴍⴕⴐⴍ-ⴎⴈⴐⴍ ⴘⴄⴜⴗⴀⴊⴄⴁⴀⴃ ⴑⴓⴊⴇⴀ ⴙⴓⴄⴌⴇⴀⴇⴣⴑ.</p>
ⴃⴈⴃⴄⴁⴀ...
<p>ⴉⴍⴌⴃⴀⴉⴈ:
<br /><big class="rd">Ⴆ</big>ⴄⴚⴈⴇ ⴋⴍⴈⴖⴄ ⴑⴀⴖⴋⴐⴇⴍ ⴋⴀⴃⴊⴈ, ⴃⴀ ⴁⴀⴂⴈⴇⴀ ⴘⴄⴌⴈⴇⴀ ⴗⴍⴅⴄⴊⴇⴀ ⴀⴑⴜⴀⴅⴄ ⴇⴀⴗⴅⴀⴌⴈⴑ-ⴚⴄⴋⴀ ⴑⴀⴋⴄⴁⴈⴑⴀ ⴋⴞⴍⴊⴍⴈⴑⴀ Ⴖⴋⴐⴇⴈⴑⴀ, ⴈⴍⴀⴌⴄ ⴍⴕⴐⴍⴎⴈⴐⴍ, ⴗⴍⴅⴊⴀⴃ-ⴑⴀⴌⴀⴒⴐⴄⴊⴍ, ⴖⴈⴐⴑⴍ, ⴖⴈⴐⴑⴀⴃ ⴂⴀⴕⴄⴁⴇ ⴘⴄⴌ, ⴐⴀⴋⴄⴇⴓ ⴞⴀⴐ ⴋⴍⴛⴖⴅⴀⴐⴈ, ⴅⴈⴇⴀⴐⴚⴀ ⴑⴀⴖⴋⴐⴇⴍⴃ ⴂⴀⴋⴍⴙⴈⴌⴄⴁⴓⴊⴈ.</p>
ⴀⴜ ⴃⴀ...
<p><big class="rd">Ⴑ</big>ⴀⴑⴍⴍ ⴃⴀ ⴘⴄⴑⴀⴅⴄⴃⴐⴄⴁⴄⴊⴍ ⴕⴐⴈⴑⴒⴈⴀⴌⴄⴇⴀⴍ, ⴓⴐⴚⴞⴅⴄⴌⴄⴊⴍ ⴃⴀ ⴘⴓⴀⴋⴃⴂⴍⴋⴄⴊⴍ, ⴃⴀⴋⴁⴀⴃⴄⴁⴄⴊⴈⴑⴀ ⴋⴈⴋⴀⴐⴇ ⴋⴈⴇⴅⴀⴊⴓⴊⴍ ⴃⴀ ⴘⴄⴜⴗⴌⴀⴐⴄⴁⴓⴊⴍ, ⴌⴓ ⴓⴂⴓⴊⴄⴁⴄⴊⴑ-ⴠⴗⴍⴔ ⴤⴋⴀⴑⴀ ⴚⴍⴃⴅⴈⴊⴇⴀ ⴅⴄⴃⴐⴄⴁⴈⴑⴀⴑⴀ, ⴀⴐⴀⴋⴄⴃ ⴈⴑⴜⴐⴀⴔⴄ ⴘⴄⴜⴄⴅⴌⴀⴃ ⴙⴓⴄⴌⴃⴀ, ⴅⴈⴇⴀⴐⴚⴀ ⴑⴀⴞⴈⴄⴐ ⴞⴀⴐ, ⴐⴍⴋⴄⴊⴌⴈ ⴄⴑⴄ ⴑⴀⴐⴜⴋⴓⴌⴍⴄⴁⴈⴇ ⴂⴈⴖⴀⴖⴀⴃⴄⴁⴇ ⴋⴞⴍⴊⴍⴍ ⴉⴓⴐⴇⴞⴄⴓⴊⴍ, ⴃⴀ ⴋⴍⴑⴜⴐⴀⴔⴄ ⴄⴕⴋⴄⴌ ⴅⴄⴃⴐⴄⴁⴀⴃ, ⴃⴀ ⴂⴀⴌⴋⴆⴀⴃⴄⴁⴓⴊ ⴋⴄⴍⴞⴄⴁⴀⴃ, ⴃⴀ ⴊⴋⴍⴁⴈⴄⴐ ⴤⴄⴊⴈⴑ-ⴀⴖⴋⴎⴗⴐⴍⴁⴄⴊ, ⴐⴍⴋⴄⴊⴈ ⴄⴂⴄ ⴋⴀⴐⴀⴃⴈⴑ, ⴈⴖⴅⴜⴈ ⴎⴀⴒⴈⴅⴈⴑ-ⴋⴚⴄⴋⴄⴊⴇⴀ ⴘⴄⴌⴇⴀ Ⴖⴋⴐⴇⴈⴑⴋⴘⴍⴁⴄⴊⴍ.</p>
Ⴓⴔⴀⴊⴍ ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴈⴁ &nbsp; ⴂⴆⴈⴑ</i>.
<br />ⴃⴈⴃⴄⴁⴀ... ⴀⴜ ⴃⴀ...
<br />ⴓⴎⴀⴒⴈⴍⴑⴌⴄⴑⴑⴀ ⴕⴄⴐⴓⴁⴈⴋⴇⴀⴑⴀ...
<br />ⴃⴈⴃⴄⴁⴀ... ⴀⴜ ⴃⴀ...
<br />Ⴓⴔⴀⴊⴍ ⴘⴄⴂⴅⴈⴜⴗⴀⴊⴄⴌ. &nbsp;&nbsp; <i class="gr">ⴂ &nbsp; ⴂⴆⴈⴑ</i>.</p>
<p>ⴂⴅⴀⴉⴓⴐⴇⴞⴄⴌ.</p>
<i class="gr">ⴓⴉⴄⴇⴓ ⴀⴐⴑ ⴊⴈⴒⴓⴐⴖⴈⴀ ⴃⴈⴃⴈⴑⴀ ⴁⴀⴑⴈⴊⴈⴑⴀ, ⴈⴇⴕⴋⴈⴑ</i> 
<div class="rdc"><big class="rd">Ⴒ</big>ⴐⴍⴎⴀⴐⴈ ⴜⴋⴈⴃⴈⴑⴀ ⴁⴀⴑⴈⴊⴈ ⴃⴈⴃⴈⴑⴀ:</div>
<p><big class="rd">Ⴗ</big>ⴍⴅⴄⴊⴑⴀ ⴕⴅⴄⴗⴀⴌⴀⴑⴀ ⴂⴀⴌⴞⴃⴀ ⴤⴋⴀ ⴘⴄⴌⴈ, ⴐⴍⴋⴄⴊⴋⴀⴌⴚⴀ ⴘⴄⴈⴜⴗⴌⴀⴐⴀ ⴑⴈⴒⴗⴅⴀⴌⴈ ⴘⴄⴌⴌⴈ, ⴐⴍⴋⴊⴈⴇⴀ ⴖⴋⴐⴇⴈⴅ-ⴘⴅⴄⴌⴈⴄⴐⴀⴃ ⴠⴕⴀⴃⴀⴂⴄ ⴑⴀⴐⴜⴋⴓⴌⴍⴄⴁⴀ. ⴁⴓⴌⴄⴁⴀⴌⴈ ⴃⴀⴁⴀⴃⴄⴁⴓⴊⴇⴀⴌⴈ ⴂⴀⴋⴍⴀⴚⴞⴀⴃⴄⴌ. ⴜⴄⴑⴌⴈ ⴉⴀⴚⴇⴀⴌⴈ ⴂⴀⴌⴀⴁⴐⴜⴗⴈⴌⴅⴄⴌ, ⴃⴀ ⴑⴀⴋⴄⴓⴔⴍ ⴈⴂⴈ ⴋⴖⴅⴃⴄⴊⴍⴁⴀ ⴂⴀⴌⴀⴘⴅⴄⴌⴄ. ⴜⴋⴈⴃⴀⴍ ⴋⴖⴅⴃⴄⴊⴋⴇⴀⴅⴀⴐⴍ ⴁⴀⴑⴈⴊⴈ ⴄⴅⴄⴃⴐⴄ Ⴕⴐⴈⴑⴒⴄⴑⴀ Ⴖⴋⴄⴐⴇⴑⴀ, ⴘⴄⴜⴗⴀⴊⴄⴁⴀⴃ ⴑⴓⴊⴇⴀ ⴙⴓⴄⴌⴇⴀⴇⴣⴑ.</p>
ⴃⴈⴃⴄⴁⴀ...
<p>ⴉⴍⴌⴃⴀⴉⴈ:
<br /><big class="rd">Ⴂ</big>ⴀⴋⴍⴑⴙⴌⴃⴈ ⴘⴄⴓⴛⴐⴅⴄⴊⴀⴃ ⴑⴈⴋⴒⴉⴈⴚⴄⴃ Ⴕⴐⴈⴑⴒⴄⴑ ⴄⴉⴊⴄⴑⴈⴈⴑⴀ, ⴃⴀ ⴋⴈⴀⴌⴈⴝⴄⴁ ⴗⴍⴅⴄⴊⴇⴀ ⴉⴀⴚⴇⴀ ⴋⴀⴃⴊⴇⴀ ⴑⴀⴖⴋⴐⴇⴍⴇⴀ, ⴐⴀⴋⴄⴇⴓ ⴂⴀⴌⴠⴔⴈⴌⴄⴌ ⴑⴜⴀⴅⴊⴀⴌⴈ ⴑⴀⴖⴋⴐⴇⴍⴌⴈ ⴗⴍⴅⴄⴊⴑⴀ ⴕⴅⴄⴗⴀⴌⴀⴑⴀ ⴆⴄⴃⴀ, ⴃⴀ ⴁⴐⴜⴈⴌⴀⴅ ⴆⴄⴚⴀⴇⴀ ⴘⴈⴌⴀ ⴗⴍⴅⴊⴀⴃ ⴎⴀⴒⴈⴍⴑⴀⴌⴍ ⴋⴌⴀⴇⴍⴁⴍ ⴑⴍⴔⴊⴈⴑⴀⴍ, ⴖⴈⴐⴑⴍ ⴁⴀⴑⴈⴊⴈ.</p>
<i class="gr">ⴃⴀ ⴓⴉⴄⴇⴓ ⴀⴐⴈⴑ ⴊⴈⴒⴓⴐⴂⴈⴀ ⴎⴈⴐⴅⴄⴊ ⴘⴄⴜⴈⴐⴓⴊⴈⴑⴀ, ⴑⴇⴕⴅⴈ ⴄⴑⴄ</i>
<div class="rdc"><big class="rd">Ⴒ</big>ⴐⴍⴎⴀⴐⴈ ⴃⴀ ⴉⴍⴌⴃⴀⴉⴈ ⴜⴋⴈⴃⴈⴑⴀ ⴂⴐⴈⴂⴍⴊⴈ ⴃⴈⴍⴊⴍⴖⴍⴑⴈⴑⴀ:</div>
<p><big class="rd">Ⴐ</big>ⴍⴋⴄⴊⴋⴀⴌ Ⴖⴋⴐⴇⴈⴑⴀ ⴋⴈⴄⴐ ⴆⴄⴂⴀⴐⴃⴀⴋⴍ ⴑⴀⴖⴋⴐⴇⴍ ⴋⴀⴃⴊⴈ ⴋⴍⴈⴖⴄ ⴃⴈⴃⴄⴁⴓⴊⴍ ⴂⴐⴈⴂⴍⴊⴈ, ⴃⴀ ⴋⴈⴑ ⴛⴊⴈⴇ ⴂⴀⴌⴛⴊⴈⴄⴐⴃⴈ ⴃⴀ ⴑⴀⴞⴀⴐⴄⴁⴈⴑⴀⴄⴁⴐ ⴑⴊⴅⴀ ⴇⴀⴅⴑ-ⴈⴃⴄⴅ ⴅⴈⴌⴀⴚⴀ Ⴕⴐⴈⴑⴒⴄⴑⴂⴀⴌ ⴘⴄⴑⴀⴛⴈⴌⴄⴊⴈ ⴋⴀⴑ ⴘⴈⴌⴀ ⴠⴎⴍⴅⴄ ⴗⴍⴅⴊⴀⴃ ⴌⴄⴒⴀⴐⴍ, ⴐⴍⴋⴄⴊⴑⴀⴚⴀ ⴄⴅⴄⴃⴐⴄ, ⴐⴀⴇⴀ ⴀⴚⴞⴍⴅⴌⴌⴄⴑ ⴑⴓⴊⴌⴈ ⴙⴓⴄⴌⴌⴈ.</p>
<p><big class="rd">Ⴜ</big>ⴈⴌⴀⴑⴜⴀⴐ ⴋⴇⴀⴅⴐⴍⴁⴀⴃ ⴂⴀⴋⴍⴑⴙⴌⴃⴈ, ⴋⴜⴗⴄⴋⴑ-ⴋⴇⴀⴅⴐⴀⴃ ⴂⴀⴌⴋⴀⴜⴄⴑⴄⴁⴄⴊ Ⴕⴐⴈⴑⴒⴄⴑ ⴑⴀⴋⴜⴗⴑⴍⴑⴀ ⴋⴀⴋⴀⴍ ⴂⴐⴈⴂⴍⴊⴈ, ⴃⴀ ⴘⴄⴆⴖⴓⴃⴄ ⴋⴍⴛⴖⴅⴐⴄⴁⴈⴇⴀ ⴆⴄⴚⴈⴄⴐⴈⴇⴀ, ⴃⴀ ⴋⴑⴂⴀⴅⴑⴀⴃ ⴋⴋⴀⴐⴞⴅⴄⴊⴇⴀ ⴂⴀⴋⴍⴀⴙⴈⴌⴄⴌ ⴋⴈⴄⴐⴈⴇⴂⴀⴌ ⴃⴀ ⴑⴀⴞⴈⴇⴀ ⴀⴑⴜⴀⴅⴄ ⴑⴀⴋⴜⴗⴑⴍⴑⴀ, Ⴕⴐⴈⴑⴒⴄⴑⴑⴀ ⴋⴚⴌⴄⴁⴀⴌⴈ ⴋⴈⴑⴌⴈ, ⴀⴜ ⴋⴀⴇ-ⴇⴀⴌⴀ ⴈⴞⴀⴐⴄⴁ, ⴃⴀ ⴈⴘⴅⴄⴁ ⴆⴄⴚⴀⴇⴀ ⴘⴈⴌⴀ.</p>
</div>
<script language="javascript" type="text/javascript" src="../java/qveda_loc.js"></script>
</body>
</html>

